samfunnsansvarsrapport 2013
        olav thon gruppen

samfunnsansvarsrapport 2013
olav thon gruppen




bærekraftig verdiskapning         side 3
om denne rapporten                side 4
dette er olav thon gruppen        side 6
helse, miljø og sikkerhet         side 7
    amu-organisering              side 8
    sykefravær/nærvær             side 9
    opplæring og bevisstgjøring   side 11
    brannvern                     side 12
mangfold og likestilling          side 15
miljø                             side 17
    energi                        side 20
    avfall                        side 24
leverandørkjede                   side 28
medarbeider- og kundeutvikling    side 29
sosialt ansvar                    side 30
profilopplysninger                side 32
gri-indeks                        side 34
støtte til fns global compact     side 35
fns global compact indeks         side 37
kontakt                           side 38




                                            2

bærekraftig verdiskapning

det er med glede jeg ønsker velkommen til olav thon gruppens
samfunnsansvarsrapport, som er utarbeidet for å systematisere
og synliggjøre olav thon gruppens arbeid med bærekraftig
utvikling.

olav thon gruppen har siden 2012 deltatt i fn initiativet global compact. dette er
verdens største initiativ for næringslivets samfunnsansvar og baserer seg på ti
prinsipper på områdene menneskerettigheter, arbeidslivsstandarder, miljø og anti-
korrupsjon. vår tilslutning til global compact har sin bakgrunn i et ønske om å
gjøre det beste for å drive virksomheten i tråd med disse prinsippene.


i desember 2013 opprettet jeg olav thon stiftelsen og overførte vederlagsfritt
eierskapet til olav thon gruppen til denne. stiftelsens formål er å utøve et stabilt
og langsiktig eierskap i olav thon gruppen as og dets underliggende virksomheter,
samt utdele midler til allmennyttige formål. det å sikre en fortsatt samlet utvikling
av olav thon gruppen, samtidig som deler av det resultat virksomheten skaper
utdeles til ulike allmennyttige formål, vil forhåpentligvis være et langsiktig,
bærekraftig grep - både for selskapet, dets ansatte og samfunnet for øvrig.


god lesning!




olav thon
styreleder/ konsernsjef




                                                                                        3

om denne rapporten

olav thon gruppen er nytt medlem i fns global compact, og
leverer for første gang en samfunnsansvarsrapport. hensikten
med denne rapporten er å beskrive hvordan olav thon gruppen
etterstreber å arbeide ansvarlig og bærekraftig.

for å tydeliggjøre vår rapportering, slik at den er i samsvar med internasjonale
rapporteringsstandarder, offentliggjør vi data i overensstemmelse med det globale
rapporteringsinitiativet (gri), nivå c.



avgrensning og rapporteringsperiode

denne samfunnsansvarsrapporten er rettet mot våre kunder, gjester, ansatte,
leverandører, lokalsamfunn vi opererer i, studenter, interesseorganisasjoner og
offentlige myndigheter. vi ser på alle dere som interessenter som er påvirket av, og
har stor innflytelse på, vår virksomhet.


data som omtales i denne rapporten er for alle selskaper i olav thon gruppen,
hvilket betyr enheter der olav thon stiftelsen indirekte eier mer enn 50 %. ved
unntak er dette oppgitt i forklaringen tilknyttet den enkelte data.


rapporten omhandler årene 2012 og 2013, og er kun utarbeidet på norsk. gruppen
vil ha en årlig rapporteringssyklus, og neste rapport vil bli utgitt i april/mai 2015.



vesentlighetsanalyse og interessentdialog

for å definere innholdet i samfunnsansvarsrapporten, og for å sikre at vår
rapportering er så relevant som mulig opp i mot vår kjernedrift, har vi gjennomført
en vesentlighetsanalyse.


i gruppens vesentlighetsanalyse har vi sett på gruppens økonomiske, miljømessige
og samfunnsmessige påvirkning, som handler om hvilket fotavtrykk vi legger igjen
- og dermed gjenspeiler de områdene vi kan gi et bidrag til i form av bærekrafig
utvikling. videre har vi gjennomført en indirekte dialog med eksterne interessenter,
der vi har fått frem viktige områder gjennom gjeste-, kunde-, og
omdømmeundersøkelser. andre hensyn vi har tatt med i vesentlighetsanalysen er

                                                                                         4

fremtidige utfordringer for bransjene vi opererer i, samt relevante lover og
internasjonale avtaler.


det vi har valgt å legge mest vekt på i vår første samfunnsansvarsrapport er intern
forankring og viktighet av fokusområder for gruppen. i perioden mai-juni 2013, ble
det gjennomført interessentdialog med ledere og nøkkelpersoner fra alle selskaper
som inngår i olav thon gruppen. en sammenfattelse av dette ble igjen
gjennomgått i konsernledelsen, høsten 2013. på denne måten har vi sikret at
gruppens forventninger, målsetninger og policyer former vårt arbeid med
samfunnsansvar.




                                                                                      5

dette er olav thon gruppen
olav thon gruppen as er morselskapet i konsernet, som inneholder virksomheter
eiet gjennom underkonsernene thon holding og olav thon eiendomsselskap. olav
thon gruppen er i hovedsak engasjert innen eiendoms- og hotellvirksomhet. i
desember 2013 ble olav thon stiftelsen opprettet og olav thon ga samtlige aksjer i
olav thon gruppen as i gave til stiftelsen.




styret i olav thon gruppen as

olav thon                                     styreleder

tron harald bjerke                            styremedlem

sissel berdal haga                            styremedlem

ole-christian hallerud                        styremedlem

dag tangevald-jensen                          styremedlem

lars løseth                                   styremedlem

øystein trøseid                               styremedlem

morten thorvaldsen                            varamedlem

thore liverød                                 varamedlem




                                                                                     6

helse, miljø og sikkerhet

helse, miljø og sikkerhetsarbeidet i olav thon gruppen har som
formål å skape sikre og trygge virksomheter med gode
arbeidsforhold og trivsel blant medarbeidere og ledere.

hms-visjonen til gruppen er "synlig fokus på helse, miljø og sikkerhet", og følgende
mål er definert for vårt hms-arbeid;


    •    lavere sykefravær enn bransjene vi opererer i
    •    reduserte kostnader til sykelønn og skadeutbedringer
    •    redusert belastning på det ytre miljø
    •    styrke vårt samfunnsmessige omdømme
    •    økt produktivitet / lønnsomhet
    •    fornøyde medarbeidere, leietagere, kunder og gjester


ovennevnte mål etterstrebes gjennom et systematisk arbeid der prosedyrer
utarbeides, dokumenteres, implementeres, evalueres og videreutvikles etter de til
en hver tid gjeldende lovkrav og behov i gruppen.


både ledere og medarbeidere forventes å ta aktiv del i en kontinuerlig utvikling og
sikring av våre rutiner og gjøremål.

organisering

konsernets ledergruppe har minimum fire hms-møter pr år der sentrale føringer for
hms arbeidet utarbeides. hms-sjef konsern leder helse, miljø og
sikkerhetsarbeidet, og har etablert et nettverk med arbeidsmiljøutvalg på
bedriftsnivå. de lokale enhetslederne er hms-ansvarlig for sin enhet, og har plikt til
å følge opp systematisk oppfølging av krav i hms-lovgivningen.




* arbeidsmiljøutvalg (amu), attføringsutvalg (atu), arbeidslivets komité mot alkoholisme og narkomani (akan)




                                                                                                               7

å jobbe systematisk med helse, miljø og sikkerhet kan være både enkelt og
lønnsomt. det gjelder å jobbe smart gjennom å fokusere på forebyggende arbeid,
tilpasse rutiner og systemer til den daglige driften og sette inn tiltak der det er
påkrevet. (merete krognes alfstad, hms-sjef konsern)




amu-organisering

konsernets ledergruppe er konsernets øverste organ for hms
saker. de sentrale føringene tas videre i arbeidsmiljøutvalgene
(amu) i de ulike divisjoner og enheter.

oppgaver og organisering

arbeidsmiljøutvalget (amu) har som oppgave å sikre at arbeidsmiljøet er fullt
forsvarlig. utvalget skal delta i planlegging av verne- og miljøarbeidet og følge nøye
med på utviklingen av arbeidsmiljøet.


i perioden 2012-2013 har olav thon gruppen hatt følgende amu-organisering:




totalt finnes det 11 arbeidsmiljøutvalg i olav thon gruppen. thon hotels har ett
sentralt amu som representerer alle hotellene. videre finnes det ti lokale amu'er
der seks av disse er tilknyttet thon hotels. mer enn 75 % av medarbeiderne våre
er representert via et formelt amu.




                                                                                         8

som verneombud synes jeg det er flott å kunne fremme mine kollegaers interesser
og å være med å påvirke hvordan vi sammen kan tilrettelegge for et bedre og mer
tilrettelagt arbeidsmiljø i olav thon gruppen. vårt amu er et nyttig, informativt og
godt fora, hvor vi representantene kan drøfte saker som angår oss alle, på tvers av
hvilken avdeling eller stilling vi besitter. jeg vil oppfordre alle kollegaer som har
innspill eller saker de ønsker å ta opp angående helse, miljø og sikkerhet på
arbeidsplassen om å fremme dette til oss som sitter i amu.
(line raaen, verneombud på hovedkontoret)




sykefravær/nærvær

ett av målene for hms-arbeidet i olav thon gruppen er å ha
lavere sykefravær enn bransjene vi opererer i.


bransje                               enhet/divisjon           sykefravær         bransjetall
                                                                           2013          2013

varehandel                            amfi                             4,23 %          6,00 %

varehandel (engroshandel med
                                      conrad langaard                  4,00 %          6,00 %
tobakksvarer)

el, vann, avløp og renovasjon         follo fjernvarme                 0,64 %          5,40 %

forretningsmessig tjenesteyting       hovedkontoret ¹                  4,60 %          6,80 %

varehandel                            kjøpesenterdivisjonen            3,90 %          6,00 %

overnattings- og
                                      resthon as                       4,11 %          6,50 %
serveringsvirksomhet

informasjon og kommunikasjon          ski kino                         8,78 %          4,10 %

bygg- og anleggsvirksomhet            thon bygg as                     5,52 %          6,20 %

overnattings- og
                                      thon hotels ²                    6,29 %          6,50 %
serveringsvirksomhet

industri                              unger fabrikker                  5,00 %          6,00 %

¹ inkluderer alle medarbeidere i stenersgata 2, 4 og 8, samt storgata 22
² alle hoteller, ekskludert brussel


tallene i tabellene inkluderer egenmeldt og legemeldt sykefravær. når vi kjenner
sykefraværsprosenten for en gitt periode, har vi samtidig nærværsprosenten for
samme periode. gruppen ønsker å fokusere mer på nærvær i årene som kommer.


                                                                                            9

nærværsprosenten forteller oss hvor mange av medarbeiderne som har vært i
arbeid, og omhandler faktorer som tilhørighet, lojalitet, kollegialitet, motivasjon,
yrkesstolthet, ansvar, å kunne utnytte egne forutsetninger, lederkompetanse og
omsorg for hverandre.


følgende tiltak har blitt gjennomført for å øke nærværet i olav thon gruppen:


   •   temaet sykefravær/nærvær står alltid på agendaen i hvert amu
   •   bedriftshelsetjenesten tilknyttet thon hotels, resthon og thon bygg as i olav
       thon gruppen følger opp enheter som har for lavt nærvær og bistår i å
       igangsette tiltak for å øke dette
   •   alle ledere får tilbud om kurs i oppfølging av sykemeldte
   •   lokale sosiale aktiviteter som fremmer et bedre arbeidsmiljø



hms-dag på thon hotel oslo panorama

thon hotel oslo panorama er et av hotellene som
arrangerer en årlig hms-dag i samarbeid med
bedriftshelsetjenesten. resepsjonssjef, chau phan,
forteller om følgende opplegg på hotellets hms-dag
i 2013:


"vi tok utgangspunkt i medarbeiderundersøkelsen
fra året i forveien og valgte oss ut to punkter vi
hadde scoret relativt lavt på og som vi mente vi
kunne gjøre noe med umiddelbart. de to punktene
handlet om arbeidsmiljø, og da spesielt
informasjon. vi la da opp hms-dagen etter dette.
målet for dagen var at alle medarbeidere skulle gå
hjem med kunnskap om hvor vi ville i 2013, og
være enige om hva som kreves av oss som team
og hva hver enkelt må bidra med for å oppnå dette.
i løpet av dagen ble det holdt presentasjoner av respektive regionsdirektør i thon
hotels, verneombud, og hms-rådgiver fra bedriftshelsetjenesten. det ble også
gjennomført et par gruppearbeid i løpet av dagen, som bidro til involvering av hele
gjengen på thon hotel oslo panorama."




                                                                                       10

opplæring og bevisstgjøring

kunnskap og bevissthet blant våre ansatte er avgjørende for å
minimere risiko for ulykker på arbeidsplassen. på bakgrunn av
dette er det satt i gang en rekke initiativer som har til formål å gi
våre ansatte relevant opplæring om arbeidsmiljø og sikkerhet.

det er arrangert en rekke ulike kurs innenfor hms i 2012 og 2013;


   •   lovpålagt 40 timers grunnopplæring i arbeidsmiljø for verneombud, amu-
       representanter m/ stedfortreder
   •   lovpålagt hms-kurs for ledere
   •   brannvernopplæring (e-læring)
   •   brannvernlederkurs
   •   førstehjelpskurs – livreddende førstehjelp med og uten hjertestarter
   •   kurs i bruk av personalsystemet, med fokus på oppfølging av sykefravær
   •   konflikthåndtering
   •   sikkerhetskurs
   •   rettigheter og plikter


min kollega og jeg hadde stort utbytte av hms-kurset. det viktigste for oss var at vi
fikk en god forståelse om hva et verneombud er, og hva slags oppgaver og
ansvarsområder vi har. alt i alt, lærerikt og motiverende for videre arbeid.
(lena mari olsen, husøkonom, thon hotel nordlys)



vaksinasjon for vaktmestere og driftspersonell

i 2013 besluttet arbeidsmiljøutvalget til olav thon gruppen sitt hovedkontor og
thon bygg as, å tilby vaksine mot hepatitt til vaktmestere og driftspersonell
(driftssentralene) tilknyttet drift- og vedlikeholdsavdelingen. 18 medarbeidere
benyttet seg av tilbudet.




                                                                                    11

brannvern

som gårdeier ser vi stadig økende krav vedr. brannforebyggende
arbeid. gruppen har innført elektronisk brannbok-system på alle
eiendommer. våre leietakere har tilgang til systemet og
rapporterer kvartalsvis om status i leieforholdet. systemet gir oss
en god oversikt på det brannforebyggende arbeidet vårt.

oslo brann- og redningsetat skal i løpet av våren 2014 utføre en revisjon av vårt
forebyggende arbeid på eiendommene i oslo. dette vil gi oss en “pekepinn” på hvor
vi står i forhold til de krav tilsynsmyndighetene krever av oss som gårdeier.


gruppen har innført elektronisk brannvern opplæring. ansatte må ta de nødvendige
kurs i forhold til type stilling, og ansvar innenfor det brannforebyggende arbeidet.


arbeidet med brannvern er en viktig del av olav thon gruppens hms-arbeide. det
er utarbeidet mål og strategiplaner for våre eiendommer. vårt hovedmål er at det
ikke skal forekomme branner på våre eiendommer som kan gjøre skade på
personer eller bygninger. vårt mål er å motivere ansatte og leietakere i vårt
brannvernarbeid, samt gi alle det nødvendige verktøy slik at våre mål kan oppnås.
(tor ivar norheim, drifts- og brannkoordinator, olav thon gruppen).



økt fokus på brannsikkerhet

et nytt dokumentasjonsprogram har blitt innført på alle eiendommer for å ivareta
lovkrav om dokumentasjon av hms-aktiviteter, spesielt med hensyn til
brannsikkerhet. alle eiendommer der drifts & vedlikeholdsavdelingen i olav thon
gruppen har oppfølgingsansvar er registrert i systemet og en implementering
pågår.


systemet blir benyttet for å ivareta lovkrav innen brann og brannvern for olav
thon gruppen som eiendomsbesitter. leietagere får begrenset tilgang til systemet
for å kunne rapportere inn egenkontroll utført i sitt lokale.




                                                                                       12

1890-gårder

våre 1890-gårder har hatt en stor oppgradering når det gjelder det
brannforebyggende de tre siste årene. nødvendige tiltak som brannmaling, gipsing
i rømningsveier, samt skifte av dører inn til leiligheter, har blitt iverksatt. det er
montert vanntåkeanlegg i boligeiendommer med en rømningsvei. brannvarsling er
også montert i de fleste boligeiendommene.



strøkent brannvern på strømmen storsenter

driftsleder kristian ruud er brannvernleder i senterledelsen på strømmen
storsenter, og forteller følgende om senterets arbeid med brannsikkerhet:


"hver butikk på strømmen storsenter har utpekt sin brannvernansvarlige, som
bærer gule vester ved evakuering. i tillegg har vi områdeledere, som har ansvaret
for mellom to – 20 butikker, og bærer grønn vest ved evakuering. ved
samlingsplassene ute har fire personer registreringsansvar over alle ansatte. hver
butikk rapporterer til den registreringsansvarlige om alle ansatte har kommet seg
ut, eller om butikken savner noen. kundene får beskjed via talevarsling om å
komme seg ut av kjøpesenteret når brannalarmen går.


alle nyansatte på strømmen storsenter må gjennomføre obligatorisk
brannopplæring på nett, og tildeles ikke adgangskort før testen er gjennomført.
hver enkelt leietaker har også tilgang til sitt branndokumentasjonssystem.




                                                                                         13

fire ganger per år skal butikkene gå brannvernrunder. i tillegg til egenkontrollen
går vekterne runder for å sjekke blant annet rømningsveier og nødlysanlegg.
senterledelsen har ansvaret for at alt det forebyggende arbeidet følges opp.”




                                                                       foto: jan tveita




                                                                                      14

mangfold og likestilling

i olav thon gruppen etterstreber vi reell likestilling og et godt
mangfold blant våre ansatte. dette demonstrerer vi ved å vise til
en jevn fordeling mellom kvinner og menn, samt 96 forskjellige
nasjonaliteter totalt.


kjønnsfordeling 2012/2013

menn                 1 541 / 1 536             49 %

kvinner              1 590 / 1 611             51 %

totalt              3 131 / 3 147            100 %


aldersfordeling




eksempler på tiltak som gruppen gjennomfører for å fremme mangfold og
likestilling:


    •    stillingsannonser som utlyses av selskaper i olav thon gruppen etterstreber å
         oppfordre kvalifiserte kandidater til å søke uavhengig av alder, kjønn,
         funksjonsevne, nasjonalitet eller etnisk bakgrunn.
    •    thon hotels er medlem av oxlo mangfoldscharter for næringslivet.
    •    selskapene i olav thon gruppen gjennomfører sine egne, lokale tiltak som
         fremmer mangfold og likestilling.




                                                                                    15

tilgjengelige nettsider

olav thon gruppen ser på tilgjengelige nettsider som en prosess og et virkemiddel
for å øke tilgjengelighet og brukervennlighet for alle, og for å sikre de med nedsatt
funksjonsevne likeverdig tilgang.


gruppen er opptatt av flatt design og benytter ikke flashbasert utforming. på denne
måten vil brukere navigere mest mulig selvstendig. vi er opptatt av kontraster
mellom overskrift og brødtekst og benytter punktlister ved oppramsing av
informasjon.


videre er vi bevisste ved bruk av tabeller i forhold til vertikal lesbarhet, som ikke
egner seg på ulike opplesningsverktøy. løsninger vi lager skal oppfylle minimum
web content accessibility guidelines (wcag) 2.0-retningslinjer på nivå aa.


til tross for en del iverksatte tiltak har vi fortsatt mer å gå på, og vi fokuserer på å
bli enda bedre på universell utforming på våre fremtidige nettsider.



en inkluderende arbeidsplass

olav thon gruppen med thon hotels i spissen har
inngått et sentralt samarbeid med bydel nav alna og
bjerke der flere av hotellene tilbyr praksisplasser til
mennesker som sliter med å få seg en arbeidsplass.
samarbeidet har som mål å bidra til at arbeidslystne
personer med innvandrerbakgrunn får økt innpass i det
ordinære arbeidslivet.


samarbeidet er en vinn-vinn situasjon for alle parter;
kandidatene får arbeidstrening og et nettverk, mens
hotellene knytter til seg ressurser som kan gå raskt inn i jobb.


flere av olav thon gruppens kjøpesentre er også svært engasjert i det å hjelpe
flere inn i arbeidslivet. et eksempel er sandvika- og strømmen storsenter der
informasjonsmøter med lokale nav kontorer, i regi av kjøpesenteret, ført til at
totalt 20 personer har fått ordinære stillinger i storsentrenes butikker i 2012/2013.




                                                                                           16

miljø

olav thon gruppen skal til en hver tid etterstrebe å ta hensyn til
miljøutfordringer innen eiendom, hotell- og restaurantbransjen
spesielt, og samfunnet generelt. konsernet har fokus på
miljøeffektivitet, med styring av energi og avfall som sentrale
områder.



et miljøvennlig hotellopphold

thon hotels miljøfyrtårn-sertifiserer alle sine hoteller i norge.


som en av norges største hotellkjeder, har thon hotels et ansvar for
å bidra til et bedre miljø. med over 2,6 millioner gjestedøgn i løpet av
et år er det viktig å legge til rette for et miljøvennlig forbruk,
reduserte avfallsmengder og spart energi.



... og miljøbevisste kjøpesentre

amfi drift as og amfi kreativ as ble miljøfyrtårnsertifisert i mars 2012. det har i
2013 vært gjennomført et prosjekt i samarbeid med miljøgrep as med mål om å
sertifisere amfi drift as etter miljøfyrtårn sin “hovedkontormodellen”. en slik
sertifisering der kravene i stor del ivaretas av hovedkontoret, vil gjør det enklere
for hvert enkelt senter å bli sertifisert. målet er å gjennomføre sertifiseringen i løpet
av våren 2014.


thon hotel arendal - norges første klimanøytrale hotell

thon hotel arendal har siden våren 2008 hatt et miljøfokus som skiller seg ut
innenfor hotellnæringen. som en del av kjedens miljøsatsing ble thon hotel
arendal miljøfyrtårn-sertifisert våren 2008. hotellet ble deretter raskt med i
klimapartnere, som er et unikt lokalt nettverk med fokus på de utfordringer og
muligheter næringslivet og det offentlige står overfor i forbindelse med
klimaendringer. i 2011 ble thon hotel arendal norges første klimanøytrale hotell,
og har med det gått i front i bransjen når det gjelder levering av
lavutslippsprodukter. hotellet lanserte også konseptet grønne konferanser, som nå



                                                                                        17

har blitt en viktig del av thon hotels. ved slutten av 2013 kunne hele 17 thon
hoteller tilby konferanser til ekstra miljøbevisste kunder.


grønne konferanser

thon hotels har i samarbeid med stiftelsen miljøfyrtårn og klimapartnere utviklet
grønne konferanser. dette er konferanser som er i tråd med stiftelsen miljøfyrtårns
standard og bransjekrav. kort fortalt er grønne konferanser et samarbeid med
kunden mot et felles mål om å tilrettelegge for størst mulig reduksjon av co2-
utslipp i forbindelse med konferansen.


følgende elementer inngår i grønne konferanser:




konseptet grønne konferanser har hele tiden vært et forsøk på å komme
fremtidens kunder i møte.
(erik riis jacobsen, direktør thon hotel arendal)




                                                                                    18

bærekraftige kontorlokaler

storgata 14/16-18 blir et nytt moderne bygg for forretninger og kontorer, og
bygges etter breeam-nor, som er norges fremste metode for klassifisering av
bærekraftige bygg. breeam nor er en norsk tilpasning, som ble lansert i 2011.
klassifiseringen består av ni ulike miljøtema med underkrav, der poeng og
gradering oppnås ved å sanke poeng under hver av de enkelte kravene.


bygget er planlagt ferdigstilt i august 2015.




                                                                storgata 14/16-18




                                                                                19

energi
målet for årets rapportering har vært å bygge opp en rutine for innhenting av
energitall fra alle selskaper i gruppen. unntaket er næringseiendom der olav thon
gruppen ikke har egne kontorer. gruppen har ikke tilgang til leietakeres eget
forbruk. det er et krevende arbeid skille ut disse energibærerne.


målsettingen for neste års rapportering er å inkludere det totale arealet av alle
eiendommer, slik at energiforbruket kan fremstilles per m².


energiforbruk




*) leietakere på amfi sentrene og olav thon gruppens kjøpesentre er inkludert i tallene


tabellen illustrerer at olav thon gruppen benytter mest fjernvarme og elektrisitet
som energikilder. gruppen etterstreber et fokus på fornybar energi, både av
praktiske årsaker og av miljøvennlig hensyn. foreløpig er det marginalt med
biobrensel og derfor er dette ikke inkludert i rapporten.


summen av de fire energibærerne demonstrerer at det totale energiforbruket har
gått ned med 1,83 gwh i 2013, til tross for økning i areal.


   •   totalt energiforbruk 2012: 359 237 570 kwh
   •   totalt energiforbruk 2013: 357 408 702 kwh



                                                                                      20

både amfi, thon hotels og olav thon gruppens kjøpesentre hadde en
økning i areal i 2013. til tross for marginale økninger av de ikke-fornybare
energikildene olje- og gass, viser en samtidig økning i areal at det relative
forbruket er på vei ned.




avdeling for energi og miljø

olav thon gruppen opprettet i 2011 en egen avdeling for energi og miljø. energi-
og miljøavdelingen har fokus på energiforbruk i alle bygninger i olav thon
gruppen.


i løpet av 2012-13 har følgende tiltak blitt gjennomført:


   •   det er opprettet et energioppfølgingssystem (eos) på alle hoteller,
       kjøpesentre og enkelte næringseiendommer som i tillegg til energi registrerer
       både avfall og co2.
   •   det jobbes kontinuerlig med å få en oversikt over alle tekniske anlegg i
       bygningsmassen.
   •   det er utført energimerking og vurdering av tekniske anlegg.
   •   søknad om støtte fra enova for konvertering til lavenergibelysning og andre
       enøk-tiltak på sentrene sandvika, ski og senter syd er sendt inn. energimålet
       er beregnet til 23,1 gwh. det foreligger tilsagn på støtte på ca. kr. 26,3 mill.


en stor del av fokuset på energibesparelser de siste årene har ligget på thon
hotels, der blant annet følgende tiltak har blitt gjennomført:


thon hotel vika atrium     - installert ny kjølemaskin med varmegjenvinning     7 522 (gj)

thon hotel oslofjord       - installert ny kjølemaskin med varmegjenvinning     2 887 (gj)

thon hotel opera           - installert ny varmepumpe                           3 549 (gj)

                           - installert ny varmepumpe
thon hotel vettre                                                               1 483 (gj)
                           - nye vifter i ventilasjonsanlegg

thon hotel moldefjord      - gått fra batteri til roterende varmegjenvinnere     433 (gj)




                                                                                       21

follo fjernvarme - olav thon gruppens egen fjernvarmesentral

follo fjernvarme ble etablert i 1998 som en lokal fjernvarmeleverandør i ski, like
utenfor oslo. selskapet ble kjøpt av thon holding as i 2005, og etter hvert
besluttet selskapet å etablere eksterne energianlegg også utenfor ski. etter
oppkjøpet har selskapet hatt en betydelig vekst, både lokalt i ski og på utvalgte
lokasjoner rundt om i landet. selskapet leverer også noe kjøling.




                                                               foto: mette stenberg


i ski erstatter fjernvarme lokale fyrhus som for det meste har vært basert på fossilt
brensel. det oppnås en betydelig miljøgevinst ved at varmeproduksjonen er flyttet
ut av sentrum, men også som følge av at fjernvarmeproduksjonen er langt mer
miljøvennlig totalt sett. selskapet leverte i 2013 hele 28,1gwh varme og 9,8 gwh
kjøling. dette er totalt 1 gwh mer enn i 2012. andelen fornybar energi øker.
selskapet ferdigstilte i 2012 en helt ny bioenergisentral på drømtorp like utenfor
ski, og denne ble koblet opp mot fjernvarmenettet i ski i november 2013. det
meste av energiproduksjonen er nå fornybar og basert på pellets.


kjøpet av follo fjernvarme har tilført olav thon gruppen verdifull kunnskap som
selskapet drar nytte av ved etablering av nye energisentraler. follo fjernvarme har
vist seg å være en konkurransedyktig leverandør av fornybar energi ved en rekke
nyetableringer i gruppen. selskapet er også støttespiller når gruppen skal finne
gode miljømessige løsninger ved ombygginger og nyetableringer av energisentraler
for øvrig.

                                                                                      22

selskapet leverer, per 31.12.2013, varme og til dels kjøling på følgende lokasjoner:


   •   moss lufthavn, rygge (otg 40%). varme- og kjøleproduksjon basert på
       uteluft via varmepumper.
   •   sørlandssenteret (otg 50%). varme- og kjøleproduksjon basert på
       bergvarme via varmepumper.
   •   thon hotel bjørneparken, bjørneparken kjøpesenter og en rekke kommunale
       og private bygninger på flå. varme- og noe kjøleproduksjon basert på
       bergvarme via varmepumper.
   •   nye storo storsenter. varme- og kjøleproduksjon basert på uteluft og
       varmegjenvinning via varmepumper.
   •   thon hotel lofoten i svolvær, samt kulturhus og flere eiendommer i svolvær
       sentrum. varme- og kjøleproduksjon basert på sjøvann via varmepumper.
   •   åsane senter, bergen, kjøle- og varmeproduksjon basert på uteluft via
       varmepumper.


follo fjernvarme er en verdifull ressurs i olav thon gruppen, både for bygging og
drifting av energisentraler, men også for å oppnå gode miljøvennlige
energiløsninger.



fornyet kontrakt mellom amfi drift og enøk-senteret

amfi drift og enøk-senteret startet i 2003 et
samarbeid med satsing på energi-effektivisering
i kjøpesentrene som amfi forvalter. dette
samarbeidet er nå videreført i en ny
prosjektperiode frem til 2015. på vegne av amfi
har enøk-senteret nå fått støtte fra enova på 31
millioner kroner for å videreføre
energieffektivisering på 44 av kjøpesentrene.
innen 2015 er målsetningen at amfi skal ha
redusert energiforbruket sitt med hele 34 gwh
pr. år og konvertert til fornybar energi med 6 gwh pr. år. dette tilsvarer et
årsforbruk på om lag 2 000 private boliger.


det skal blant annet gjennomføres tiltak på detaljovervåking på energibruk av
tekniske anlegg, installere sentral driftskontroll, varmepumpeløsninger,


                                                                                    23

energieffektiv belysning og mer energieffektive varme- og ventilasjonsanlegg. de
44 sentrene som er med har et oppvarmet areal på 685 000 m2 med samlet
energibruk på 190 gwh. prosjektet har ei investeringsramme på 230 millioner
kroner, og enova støtter prosjektet med 31 millioner kroner.




avfall
olav thon gruppen har som målsetning å redusere mengden avfall konsernet
produserer og å kunne vise til en økt sorteringsgrad. i 2012 inngikk konsernet et
samarbeid med norsk gjenvinning som gradvis samler mest mulig av gruppens
rapportering i systemet grønt ansvar.


oversikt over farlig avfall og ufarlig avfall

farlig avfall       2. halvår 2012        13,93 tonn   2. halvår 2013    29,87 tonn

ufarlig avfall      2. halvår 2012      7143,69 tonn   2. halvår 2013   8595,51 tonn



samlet mengde avfall




   •   økningen i avfallsmengde i 2013 skyldes flere faktorer, som blant annet økt
       omsetning og at gruppen fikk 20 nye lokasjoner i 2013.
   •   det vil etterstrebes at rapporteringen på avfallsmengde i olav thon gruppens
       samfunnsansvarsrapport 2014 vil basere seg på avfall per m². dette vil gi et
       tydeligere bilde av avfallsmengden til gruppen, uavhengig av økt omsetning
       og vekst i lokaler.




                                                                                      24

oversikt over sorteringsgrad

thon hotels                  2012              69,3 %            2013              45,4 %

kjøpesentre otg              2012              79,4 %            2013              52,4 %

amfi                         2012              60,2 %            2013              54,6 %


   •   i 2013 endret direktoratet for byggkvalitet sine rapporteringskrav ved at
       "sortert brennbart avfall" ikke lengre kan betraktes som en egen avfallstype,
       og dermed ikke kan inkluderes ved beregning av sorteringsgrad. dette ble
       endret i rapporteringssystemet grønt ansvar 1. juni 2013, som har resultert i
       at sorteringsgraden til olav thon gruppen sine selskaper har gått ned.
   •   de fleste amfi sentrene ligger i distriktsområder der fraksjonen “sortert
       brennbart avfall” ikke har vært mulig å benytte. dette er én av grunnene til at
       sorteringsgraden ikke har gått like mye ned hos amfi, til tross for endringen i
       rapporteringen fra juni 2013.



tiltak i 2014/2015

   •   informasjonsprogrammer innen avfallshåndtering vil innføres på flere olav
       thon gruppen storsentre- og amfi kjøpesentre, som har lav sorteringsgrad og
       store avfallsmengder.
   •   generelt informasjonsmateriell innen avfallshåndtering vil også benyttes på
       øvrige eiendommer og hoteller i tilpasset form, da målet er å forbedre
       sorteringsgraden og redusere avfallsmengden for hele konsernet.
   •   på hotellene vil det utarbeides enda bedre løsninger for matavfall, og helst da
       til biogass anlegg.



innovativt informasjonsprogram på sandvika storsenter

sandvika storsenter samarbeider med norsk gjenvinning på et av de mest
omfattende informasjonsprogrammer innen avfallshåndtering, som er brukt i
norge. storsenteret setter inn rulleporter og kodelåser til alle avfallsrom, samt
iverksetter sertifisering i avfallshåndtering for alle ansatte på senteret og i
butikkene.


hensikten med dette samarbeidet er å gjøre det tydelig for den enkelte bruker og å
bidra til at sorteringsgraden skal opp og at kostnad per tonn skal ned. prosjektet vil

                                                                                       25

danne grunnlag for justeringer på flere kjøpesentre, spesielt blant de med størst
mengde avfall og lav sorteringsgrad.




illustrasjon av informasjonssystemet. foliemerking på gulv fra inngang til avfallsområde, og helt frem til
beholdere/containere. illustr.: norsk gjenvinning as




                                                                                                        26

smart avfallshåndtering på skeikampen

thon hotel skeikampen er et av de første hotellene i norge
som har valgt semi-nedgravde avfallscontainere. alexander
cimarolli, ansvarlig for eiendommene på skeikampen, har
satt i gang dette prosjektet.


målsettingen har vært å fjerne store containere nedenfor
hotellet. grunnen var at de ansatte måtte gå en lang vei for å
tømme søppel, i tillegg til at det bød på problemer med lukt
fra matavfallet under vår-, sommer- og høst sesongen.


på skeikampen har de valgt tre enheter for tre fraksjoner; restavfall, glass/metall
og matavfall. systemet med semi-nedgravde containere fungerer slik at 70% av
beholderne er plassert under bakken. lavere temperaturer under bakken reduserer
luktproblemer og vekt gjennom vannfordamping. systemet er låsbart og
investeringen er nedbetalt på kort tid.


beholderne tømmes med vanlig komprimatorbil, som løfter en innvendig sekk som
åpnes i bunn over trauet i komprimatorbilen. løsningen er rasjonell, økonomisk og
miljøvennlig.




                                                                                      27

leverandørkjede

olav thon gruppen kjøper inn varer og tjenester for 3-4
milliarder kroner i året, og har et stort ansvar som innkjøper.

ansvarlige innkjøp er et stadig viktigere fokusområde, og konsernet etterstreber
dette gjennom følgende tiltak:


   •   en innkjøpspolicy, som stiller krav til ansvarlige
       innkjøp
   •   grundige standardvilkår, som stiller viktige krav
       til leverandørers og underleverandørers fokus
       på, og kontinuerlige arbeid med,
       menneskerettigheter, arbeidsvilkår, miljø og
       anti-korrupsjon.
   •   en årlig kartlegging og evaluering av olav thon gruppens 10 største
       leverandører, med vekt på deres arbeid med etikk og samfunnsansvar.


"vi ønsker å bidra til en mer bærekraftig fremtid som skaper verdi både for
samfunnet og olav thon gruppen. vi har ansvar for å drive vår virksomhet med
respekt for mennesker og miljø, og mulighet til å skape positive ringvirkninger for
samfunnet rundt oss. derfor stiller vi krav om at alle våre leverandører skal følge
våre etiske retningslinjer”. (ole-jørgen garli, direktør innkjøp, olav thon gruppen)




                                                                                      28

medarbeider- og kundeutvikling

kurs- og kompetanseutvikling

å tilrettelegge for kurs- og kompetanseutvikling er
viktig for utviklingen i gruppen, og er derfor et av hr-
avdelingen sine viktigste arbeidsområder. informasjon
om kurs og påmelding kommuniseres via gruppens
aktivitetskalender på intranettet. i 2013 ble det
arrangert 31 ulike typer kurs i regi av gruppen, og
totalt 1447 medarbeidere deltok på ett eller flere kurs.



medarbeiderundersøkelser (mu)

thon hotels og unger fabrikker gjennomførte medarbeiderundersøkelser i 2013.
deltakerprosenten i undersøkelsene var på henholdsvis 80 % og 91 %. resultatet
av undersøkelsen til thon hotels viser blant annet at medarbeidere har en
arbeidsglede på 70. i dette ligger det en tilfredshet blant de som har svart på 68,
og motivasjon på 72. i følge mu 2013 har de ansatte i thon hotels en høyere
arbeidsglede enn bransjen generelt, da de er mer motiverte og tilfredse.



kunde- og gjestemålinger

thon hotels gjennomfører gjesteundersøkelser kontinuerlig gjennom hele året,
mens kjøpesentrene gjennomfører en årlig undersøkelse blant leietakere og kunder
- for å fange opp grunner til tilfredshet og evt. misnøye. tilbakemeldinger fra våre
gjester og kunder er helt avgjørende for at vi skal kunne forbedre oss.




                                                                                       29

sosialt ansvar

pantelotteriet, som er etablert av olav thon gruppen, bidrar til at
flere panter flasker. overskuddet fra lotteriet går til røde kors.
olav thon gruppen har flere kjernesaker vi engasjerer oss i og er
stolte av.



pantelotteriet

det var olav thon personlig som etablerte
pantelotteriet, av omtanke for både miljø og
veldedig arbeid. tanken er at pantelotteriet
vil bidra til at flere panter, og skape en varig
inntektskilde for veldedige organisasjoner.
overskuddet fra pantelotteriet går direkte til
røde kors, som foreløpig har mottatt over 77
millioner kroner i støtte til organisasjonen.
lotteriet har med dette blitt en av
organisasjonens viktigste inntektskilder.


røde kors er en moderne, humanitær
hjelpeorganisasjon basert på frivillig
medlemskap, med medlemmer over hele
landet. organisasjonen er politisk og religiøst uavhengig. i krigssituasjoner skal
røde kors bidra gjennom å gi beskyttelse og hjelp til mennesker som blir ofre for
væpnede konflikter. i fredstid er røde kors en beredskapsorganisasjon som yter
hjelp til utsatte og sårbare grupper i samfunnet. pantelotteriet drives av norsk
pantelotteri as, et selskap eid av røde kors og olav thon gruppen.
www.pantelotteriet.no



kjøpesentrene fostrer unge entreprenører

seks av kjøpesentrene våre samarbeider med ungt entreprenørskap (ue), som er
en halvoffentlig organisasjon som inspirerer unge til å tenke nytt og til å skape
verdier.




                                                                                     30

ungt entreprenørskap har som hovedmål å fremme samarbeid mellom skole og
næringsliv, noe olav thon gruppen sine kjøpesentre bidrar med ved deltakelse i
følgende aktiviteter:


   •   deltakelse i gründer idol-konkurranser lokalt
   •   senterledere fungerer som mentorer for elev og ungdomsbedrifter og deltar
       som dommere ved fylkeskonkurranser/nm
   •   deltagelse i ue oslo og akershus på gjennomføring av programmer ute i
       skolene og på kjøpesentrene.
   •   som salgskanal for ungdomsbedrifter.



unger fabrikker samarbeider med misjon uten grenser

unger fabrikker as bidrar stort til misjon uten grensers arbeid blant fattige barn og
familier i øst- europa. samarbeidet består av en årlig kampanje som startet i 2007.
kampanjen går ut på at unger fabrikker as bidrar med råvarer til å lage et ferdig
såpeprodukt. i alt fire bedrifter bidrar inn i kampanjen. i tillegg til unger fabrikker
as, bidrar en bedrift med 4 liters plastkanner, en annen blander og tapper og
ytterligere en sørger for etiketter.


det ferdige produktet sendes til seks land i øst- europa: albania, bosnia/
hercegovina, bulgaria, moldova, romania og ukraina. råvarene fra unger fabrikker
har bidratt til at det siden 2007 er sendt over 100 tonn ferdig såpe. det gir såpe
nok til mer enn 1 500 000 dusjer pr. år.


såpen deles ut til fattige familier, barnehjem og brukes på misjon uten grensers
sommerleirer hvor ca. 3000 barn fra barnehjem og fattige familier deltar hvert år.




                                                                                          31

profilopplysninger
nedenfor følger en generell redegjørelse for olav thon gruppen, etter malen til det
globale rapporteringsinitiativet (gri).


strategi og analyse

1.1. egenerklæring fra den øverste beslutningstaker i organisasjonen        fullt rapportert



organisasjonsprofil

 2.1 navn på organisasjonen                                                 fullt rapportert

 2.2 hovedprodukter og/eller tjenester, herunder merkevarer.                fullt rapportert

 2.3 organisasjonens driftsstruktur                                         fullt rapportert

 2.4 organisasjonens hovedkontor                                            fullt rapportert

 2.5 hvilke land organisasjonen er tilstede i                               fullt rapportert

 2.6 eierforhold og organisasjonsform                                       fullt rapportert

                                                                            fullt rapportert
 2.7 markeder                                                               (årsrapport 2013
                                                                            kommer i juni)

                                                                            fullt rapportert
 2.8 selskapets størrelse                                                   (årsrapport 2013
                                                                            kommer i juni)

 2.9 vesentlige endringer i rapporteringsperioden                           fullt rapportert

2.10 utmerkelser mottatt i rapporteringsperioden                            fullt rapportert



rapporteringsparametere

       rapporteringsperiode (f.eks. regnskapsår/kalenderår) for fremlagte
 3.1                                                                        fullt rapportert
       opplysninger.

 3.2 dato for forrige rapport (hvis noen).                                  fullt rapportert

 3.3 rapporteringssyklus (årlig, annethvert år, etc.)                       fullt rapportert

 3.4 kontaktpunkt for spørsmål angående rapporten eller dens innhold.       fullt rapportert

       rapportens avgrensinger (for eksempel land, divisjoner,
 3.6                                                                        fullt rapportert
       datterselskaper).

       eventuelle begrensninger på omfang eller avgrensninger av
 3.7                                                                        fullt rapportert
       rapporten.

 3.8 grunnlag for rapportering om fellesforetak med mer                     fullt rapportert



                                                                                               32

3.10 effekt av vesentlige endringer i rapporteringsåret                       n/a

3.11 vesentlige endringer i rapporteringen mht. tidligere rapporter           n/a




selskapsledelse, forpliktelser og engasjement

 4.1 styringsstruktur i organisasjonen                                        fullt rapportert

       oppgi hvorvidt styreleder i styringsorganet også er konsernsjef/ har   styreleder sitter i
 4.2
       en ledende stilling.                                                   ledelsen

 4.3 antall uavhengige styremedlemmer                                         ett medlem

       mekanismer for aksjonærer og ansatte til å gi forslag eller
 4.4                                                                          fullt rapportert
       instruksjoner til styret

       oversikt over interessentgrupper som organisasjonen har kontakt
4.14                                                                          fullt rapportert
       med

       grunnlag for identifisering og valg av aktører man skal samarbeide
4.15                                                                          fullt rapportert
       med




                                                                                                    33

gri-indeks
olav thon gruppen sin samfunnsansvarsrapport for 2013 er laget i henhold til det
globale rapporteringsinitiativet (gri) sine retningslinjer for bærekraftrapportering
(the sustainabillity reporting guidelines). gruppen rapporterer på 10 indikatorer,
og kvalifiserer dermed til c-nivå.




økonomi

ec9   indirekte økonomisk påvirkning                               fullt rapportert

miljø

en3   direkte energiforbruk, etter primær energikilde              delvis rapportert

en4   indirekte energiforbruk, per primærkilde                     delvis rapportert

en5   energibesparing pga. sparetiltak og forbedret effektivitet   fullt rapportert

en22 avfall                                                        delvis rapportert

menneskerettigheter

hr2   kontroll med leverandørers håndtering av                     fullt rapportert
      menneskerettigheter

hr4   tilfeller av diskriminering (rettssaker)                     ingen saker

arbeidsforhold og arbeidsvilkår

la6   arbeidsmiljøutvalg (amu)                                     fullt rapportert

la7   sykefravær                                                   delvis rapportert

la8   utdanning, opplæring og rådgivning                           fullt rapportert


tabellen over viser kun de indikatorene vi rapporterer på. i sustainability reporting
guidelines (v.3.0, 2000-2006, gri) vises alle indikatorene det er mulig å
rapportere på.




                                                                                       34

støtte til fns global compact
global compact er fn sitt initiativ for samarbeid med næringslivet om en
bærekraftig utvikling. brevet vedlagt, til h.e. ban ki-moon, generalsekretæren i fn,
bekrefter at olav thon gruppen som deltager i global compact lover å integrere ti
grunnleggende prinsipper i sin strategi og daglige drift.




                                                                                    35

det neste brevet bekrefter at olav thon gruppen vil fortsette å støtte
fns global compact, og at gruppens arbeid vil fremstilles i en årlig rapport
(communication on progress).




                                                                               36

fns global compact indeks
fns global compact prinsipper                   relevante gri-indikatorer
                                                i rapporten
menneskerettigheter
prinsipp 1:    bedrifter skal støtte og         la6-8, hr2, hr4
               respektere vern om
               internasjonalt anerkjente
               menneskerettigheter

prinsipp 2:    påse at de ikke medvirker til    hr2, hr4
               brudd på
               menneskerettighetene

standarder for arbeidslivet
prinsipp 3:    bedrifter skal holde             hr2
               organisasjonsfriheten i hevd
               og sikre at retten til å føre
               kollektive forhandlinger
               anerkjennes i praksis

prinsipp 4:    sikre at alle former for         hr2
               tvangsarbeid avskaffes

prinsipp 5:    sikre at barnearbeid reelt       hr2
               avskaffes

prinsipp 6:    sikre at diskriminering i        hr2, hr4
               arbeidslivet avskaffes

miljø
prinsipp 7:    bedrifter skal støtte en føre-
               var-tilnærming til
               miljøutfordringer

prinsipp 8:    ta initiativ til fremme av økt   en 3-5, en22
               miljøansvar

prinsipp 9:    oppmuntre til utvikling og       en5
               spredning av miljøvennlig
               teknologi

bekjempelse av korrupsjon
prinsipp 10:   bedrifter skal bekjempe enhver     etiske retningslinjer ble oppdatert i 2013.
               form for korrupsjon, herunder      fokus på økt implementering og opplæring i
               utpressing og bestikkelser         årene fremover




                                                                                      37

kontakt
hvis du har spørsmål, forslag eller kommentarer angående arbeidet med
samfunnsansvar i olav thon gruppen, kan du gjerne kontakte mariann karlstad
(hr-konsulent samfunnsansvar) på e-post: mariann.karlstad@olavthon.no




                                                                              38
