korporatīvās sociālās
atbildības pārskats

2015

            uzņēmums un
korporatīvās sociālās atbildības principi




    pacients   sabiedrība   darbinieks      kvalitāte un
                                         vides aizsardzība

           „grindeks” korporatīvās
           sociālās atbildības principi                                                                   mēs vēlamies
                                                                                                         kļūt par eiropas
                                                                                                        nozīmes farmācijas
                                                                                                           uzņēmumu
                                                                          mēs rūpējamies par
           akciju sabiedrība „grindeks” ir                               sabiedrības veselību,
           starptautisks, vertikāli integrēts farmācijas                    savu darbinieku
           uzņēmums. pateicoties vertikālajai                                motivāciju un
                                                                         akcionāru interesēm.
           integrācijai, uzņēmums nodrošina pilnu                       mēs esam uz inovācijām
           farmācijas ražošanas ciklu, sākot no                             balstīts un videi
           aktīvās farmaceitiskās vielas izstrādes un                    draudzīgs uzņēmums
           ražošanas līdz gatavo zāļu formas
           izstrādei, ražošanai un pārdošanai. tā ir
           konkurences priekšrocība, kas ļauj
           koncernā ietilpstošajiem pieciem
           meitasuzņēmumiem darboties
           starptautiskā arēnā, aptverot 70 valstis.
           uzņēmuma pārstāvniecības aktīvi
           darbojas 13 valstīs, ievērojot vienotus
           darbības principus un biznesa ﬁlozoﬁju.
           koncerna biznesa ﬁlozoﬁja iet roku rokā ar
           uzņēmuma vīziju, misiju un vērtībām.




                                                           darbinieki        kvalitāte           jaunrade           stabilitāte




ksa 2015

           viens no uzņēmuma korporatīvās atbildības balstiem ir daudzpusīgs uzņēmuma dialogs ar dažādām auditorijām – pacientiem,
           veselības aprūpes profesionāļiem, skolēniem, studentiem, mācībspēkiem, zinātniekiem, kā arī nevalstiskajām organizācijām un
           citām interešu grupām.
           būdams viens no pirmajiem latvijas uzņēmumiem, kas 2001. gadā, valstij pievienojoties ano globālā līguma kustībai, atsaucās
           uzaicinājumam un pievienojās šai kustībai, „grindeks” jau vairākus gadus sekmīgi īsteno sociāli atbildīgas rīcības praksi saskaņā ar
           ano globālā līguma desmit pamatprincipiem. tie aptver cilvēktiesību, darba tiesību, vides aizsardzības un pretkorupcijas
           jautājumus uzņēmējdarbībā.
           „grindeks” ne tikai savā darbībā vadās pēc sociāli atbildīgiem principiem, bet aicina arī citus tos ievērot un darboties saskaņā ar labas
           pārvaldības nostādnēm, tādējādi nodrošinot pastāvīgu sabiedrības un ētiskās uzņēmējdarbības vides attīstību latvijā un ārpus tās.




                                                                   „grindeks” ilgtspējīgas darbības pamatā ir
                                                                          korporatīvā sociālā atbildība,
                                                                 kas tiek realizēta četros galvenajos virzienos:




                                                                  pacients          sabiedrība           darbinieks         kvalitāte un
                                                                                                                         vides aizsardzība




ksa 2015

           cilvēka lielākā vērtība ir drošība un veselība. tāpēc „grindeks” sociāli atbildīgas
pacients   rīcības priekšplānā ir trīs svarīgākās jomas – pacientu drošība, sabiedrības
           veselības vecināšana un izglītošana un dialogs ar veselības aprūpes
           speciālistiem.
           „grindeks” darbības pamatā ir pārliecība, ka par farmaceitiskās aprūpes rezultātu
           ir līdzatbildīgs ikviens ārstniecības un veselības aprūpes procesā iesaistītais –
           zāļu ražotāji, lieltirgotavas, aptiekas, farmaceiti un arī pacienti.
           rūpējoties par sabiedrības veselību, „grindeks” lielu uzmanību velta dialoga
           veidošanai ar veselības aprūpes speciālistiem, regulāri piedaloties dažādos
           semināros, konferencēs, diskusijās, izstādēs un pasākumos, kas veicina zināšanu
           un profesionālu viedokļu apmaiņu. ik gadu uzņēmums atbalsta medicīnas
           nozares spilgtāko notikumu „gada balva medicīnā”, kurā tiek apbalvoti izcilākie
           veselības aprūpes jomas profesionāļi. savukārt veidojot dialogu ar sabiedrību,
           priekšrocība tiek dota izglītojošiem projektiem par drošu, efektīvu un atbildīgu
           zāļu lietošanu un veselības jautājumiem kopumā. komunicējot ar sabiedrību par
           medikamentiem, tai skaitā arī ar reklāmas palīdzību, „grindeks” ievēro attiecīgās
           valsts noteiktos ētikas principus un normatīvo aktu prasības, sniedzot objektīvu
           un patiesu informāciju par zālēm un nepārspīlējot to īpašības.
           jau vairākus gadus „grindeks” sekmīgi darbojas un pastāvīgi tiek pilnveidota zāļu
           blakusparādību uzraudzība sistēma, kuras pamatuzdevums ir rūpēties par
           pacientiem un novērst iespējamos pacientu riskus. zāļu blakusparādību
           uzraudzību „grindeks” organizē atbilstoši eiropas savienības noteiktajiem „labas
           zāļu blakusparādību uzraudzības prakses” standartiem un to valstu likumiem, kur
           uzņēmuma medikamenti tiek izplatīti. ievērojot standartus, „grindeks” sniedz
           informāciju par būtiskām zāļu blakusparādībām atbildīgajām institūcijām. arī
           ikviens pacients vai veselības aprūpes speciālists nepieciešamības gadījumā par
           „grindeks” medikamentu blakusparādībām var ziņot uzņēmuma mājaslapā
           grindeks.lv, aizpildot ziņojumu sadaļā „blakusparādību uzraudzība”.
           arī klīnisko pētījumu jomā „grindeks” stingri ievēro helsinku deklarācijas un
           ētikas principus, likumdošanas normas, vietējās un starptautiskās vadlīnijas un
           prasības, tai skaitā „labas klīniskās prakses” un „labas laboratorijas prakses”
           standartus, tā apliecinot savas rūpes par riskiem, kas var ietekmēt pacientu
           veselību un ir saistīti ar zāļu kvalitāti, drošību un efektivitāti.




ksa 2015

             daudzu gadu garumā, būdams sabiedrības uzticams partneris, „grindeks” sniedz ievērojamu
             ﬁnansiālu atbalstu sabiedrībai nozīmīgiem projektiem, kā arī aktīvi piedalās dažādās sabiedrībai
             nozīmīgās aktivitātēs.
             šodien, kad zināšanas un informācija spēlē milzīgu lomu, atbilstoša izglītība ir kļuvusi par
             vienu no svarīgākajiem uzņēmumu resursiem. „grindeks” īpaši lepojas par ievērojamajiem
             ieguldījumiem izglītības un zinātnes nozarē. uzņēmums atbalsta un pastāvīgi uztur saikni ar
             skolēniem, mācībspēkiem, studentiem, jauniem un jau pieredzējušiem zinātniekiem, virkni
sabiedrība   izglītības iestāžu. aktīvi atbalstot izglītību un zinātni, „grindeks” pievērš uzmanību gan
             šodienas nozares vajadzībām, gan nākotnes perspektīvām un izaicinājumiem.




ksa 2015

                                               2006. gadā „grindeks” izveidotā fonda „zinātnes un
                                               izglītības atbalstam” pamatvirzieni ir atbalsts
                                               augstākajām izglītības mācību iestādēm, atbalsts
                                               vidējām izglītības mācību iestādēm un skolotājiem,
                                               izcilības veicināšana, kā arī farmācijas un ķīmijas
                                               nozares popularizēšana.
                                               2010. gadā uzņēmums izveidoja projektu „profesiju
                                               dienas skolēniem”. projekta mērķis ir veicināt bērnu
                                               interesi par ķīmiju un iepazīstināt ar karjeras iespējām
                                               farmācijas nozarē. jāatzīmē, ka 2015. gadā bija
                                               pieteicies rekordliels pretendentu skaits – 160 9.-12.
                                               klašu audzēkņi no 42 latvijas pilsētām un novadiem.
                                               četrdesmit projekta dalībnieki pavadīja vienu darba
                                               dienu uzņēmumā kopā ar izvēlētas jomas speciālistu:
                  profesiju dienas skolēniem   ķīmiķi, ķīmijas tehniķi-analītiķi, ķīmiķi-analītiķi,
                                               mikrobiologu, ražošanas farmaceitu, farmācijas
                                               tehnologu, farmaceitiskās produkcijas ražošanas
                                               operatoru, reaktora operatoru, iecirkņa vadītāju vai
                                               iekārtu operatoru. jaunieši ielūkojās savā potenciālajā
                                               nākotnes profesijā, lai saprastu, vai viņi vēlas saistīt
                                               savas studijas un profesionālo dzīvi ar ķīmiju un
                                               farmāciju. „grindeks” vadība uzskata, ka projekts
                                               „profesiju dienas skolēniem” ir uzņēmuma ieguldījums
                                               jaunu un talantīgu speciālistu attīstības veicināšanai.
                                               2015. gadā projektam „profesiju dienas skolēniem” tika
                                               uzsākts jauns turpinājums „profesiju dienas
                                               pasniedzējiem”, kas domāts nevis skolēniem, bet
                                               pieredzējušiem rīgas stradiņa universitātes (rsu)
                                               farmācijas katedras pasniedzējiem. mācībspēkiem
                                               bija iespēja iepazīties ar „grindeks” vadošo speciālistu
                                               ikdienas darba pienākumiem. šī projekta mērķis ir
                                               tuvināt farmācijas nozares virzītājus ar akadēmisko
                                               zināšanu nesējiem, tādējādi mazinot robežas starp
           profesiju dienas pasniedzējiem      praktiskajām biznesa vajadzībām un mācību teoriju.



ksa 2015

                                                                                                        savukārt ar nolūku popularizēt ķīmiju un
                                                                                                        citas eksaktās zinātnes „grindeks” turpina
                                                                                                        sadarbību ar rīgas tehnisko universitāti
                                                                                                        (rtu). šis darbības virziens tika realizēts
                                                                                                        projekta „tehniskās jaunrades dienas”
                                                                                                        ietvaros, kas 2015. gadā norisinājās rīgā,
                                                                                                        ķekavā un daugavpilī.
                                                                                                        jau trešo reizi „grindeks” rīkoja 3.
                                                                                                        neatkarīgo latvijas aptieku konferenci.
                                                                                                        pasākuma mērķis – veicināt sadarbību
                                                                                                        starp ražotājiem un farmaceitiem un
                                                                                                        diskutēt par veselības aprūpes nozares
                                                                                                        aktualitātēm. 2015. gadā konferencē
neatkarīgo latvijas aptieku konference
                                                                                                        piedalījās 70 latvijas neatkarīgo aptieku
                                                                                                        vadītāju un farmaceitu.
                                                                                                        vairākus gadus „grindeks” sekmīgi un
                                                                                                        aktīvi sadarbojas ar izglītības un zinātnes
                                                                                                        ministriju. fonds „zinātnes un izglītības
                                                                                                        atbalstam”' ﬁnansiāli atbalsta latvijas
                                                                                                        jauno ķīmijas talantu dalību
                                                                                                        starptautiskajā ķīmijas olimpiādē, kura
                                                                                                        2015. gadā norosinājās azerbaidžānas
                                                                                                        galvaspilsētā bakū. latviju olimpiādē
                                                                                                        pārstāvēja 4 skolēni, kuri ieguva vienu
                                                                                                        sudraba medaļu un trīs bronzas medaļas.
                                                                                                        tradicionāli par godu mācību gada
                                                                                                        noslēgumam „grindeks” rīkoja īpašu
                                                                                                        pasākumu darbinieku bērniem. 2015.
                                                                                                        gadā bērni varēja piedalīties zinātniskajā
                                                                                                        pasākuma zinātkāres centrā „zili
                                                                                                        brīnumi”. bērni gan papildināja savas
                                                                                                        zināšanas par ķīmiju un farmāciju, gan
                                         „grindeks” darbinieku bērni zinātkāres centrā „zili brīnumi”   izklaidējās zinātniskā atmosfērā.



               ksa 2015

                                      atbalstot ķīmijas un farmācijas studentus un tādejādi
                                      veicinot jauno speciālistu profesionālo izaugsmi un
                                      karjeras attīstību, uzņēmums ik gadu nodrošina
                                      ievērojamu skaitu prakses vietu. pēdējo gadu laikā
                                      praksi „grindeks” izgājuši vairāk nekā 600 jauno
                                      speciālistu, bet 2015. gadā uzņēmums piedāvāja
                                      prakses vietas 75 latvijas un ārzemju studentiem.
                                      turklāt 2015. gadā „grindeks” piedāvāja arī apmaksātas
                                      prakses vietas. šim nolūkam uzņēmums noslēdzis
                                      sadarbības līgumu ar nodibinājumu „rīgas tehniskās
                                      universitātes attīstības fonds”. prakses laikā
                                      studentiem tika uzticēti dažādi ar izvēlētā prakses
                                      amata speciﬁku saistīti uzdevumi un tika gūtas
                                      praktiskas zināšanas. apmaksātas prakses vietas uz 6
                                      mēnešiem ieguva trīs ķīmijas un farmācijas jomas
                                      studenti.
                                      2015. gadā augustā, popularizējot farmācijas un
                                      ķīmijas nozari, kā arī vecinot sabiedrības izglītošanu,
                                      farmācijas muzejs un „grindeks” rīgas svētkos ietvaros
                                      organizēja pasākumu bērniem „brīnumainā ķīmijas
                                      pasaule”. informatīvi-izklaidējošo pasākumu
                                      apmeklēja vairāk nekā 1000 interesentu. ikviens
                                      dalībnieks varēja vērot aizraujošus priekšnesumus,
                                      piedalīties izglītojošā spēlē par veselīgu uzturu,
                                      medikamentiem un sadzīves ķīmiju.
           „grindeks” rīgas svētkos




ksa 2015

    „grindeks” ne tikai attīsta biznesu, mērķtiecīgi atbalsta
    izglītību un zinātni un aktīvi iesaistās sabiedriskās
    kampaņās, bet arī popularizē sportisku un veselīgu
    dzīvesveidu. jau ilggadēji uzņēmums ir latvijas hokeja
    valstsvienības ģenerālsponsors. uzņēmums lepojas ar
    iespēju atbalstīt profesionālus sportistus, kuri nes
    latvijas un uzņēmuma vārdu visā pasaulē.




ksa 2015

           „grindeks” ir gandarīts sadarboties ar latvijas
           kultūras pērli un lepnumu − latvijas nacionālo
           operu un baletu. būdams operas patrons, „grindeks”
           priecājas veicināt latvijas kultūras atpazīstamību gan
           pašmāju, gan starptautiskā kultūras vidē.




ksa 2015

           darbinieks
           profesionāli, zinoši darbinieki ir
           jebkura uzņēmuma pamats un
           nozīmīgākā vērtība. vertikāli
           integrēts farmācijas uzņēmums
           „grindeks” rūpējas par saviem
           darbiniekiem un darba vidi, kas
           veicina darbinieku personīgo un
           profesionālo izaugsmi, kas
           savukārt palīdz sasniegt
           uzņēmuma izvirzītos biznesa
           mērķus. koncernā „grindeks” strādā
           962 speciālisti, no kuriem 705
           strādā latvijā, bet pārējie –
           uzņēmumā pārstāvniecībās. 74%
           darbinieku ir augstākā izglītība.
           augsto uzticības un lojalitātes
           līmeni uzņēmumam apliecina
           vidējais darba stāžs, kas „grindeks”
           darbiniekiem ir 7,8 gadi.




ksa 2015

           uzņēmuma personāla vadības uzmanības
           centrā ir darbinieku veselība un droša darba
           vide, profesionālā, personīgā un karjeras
           attīstība.
           „grindeks” personāla vadība realizē politiku,
           kas paredz sociālās garantijas, pabalstu
           piešķiršanu, darbinieku veselības un
           nelaimes gadījumu apdrošināšanu, kopīgus
           pasākumus darbiniekiem, kā arī dažādas
           īpašās sociālās privilēģijas – daļēju
           ēdināšanas pakalpojumu kompensāciju
           „grindeks” ēdnīcā, transportu darbinieku
           pārvadāšanai, sporta kompleksa
           pakalpojumus, apmaksātas papildu
           brīvdienas.
           turpinot darbu pie izvirzītā uzdevuma –
           paaugstināt darbinieku zināšanas par darba
           aizsardzības jautājumiem, 2015. gadā tika
           noorganizēti vairāki apmācību semināri par
           aktuāliem arodveselības un darba drošības
           jautājumiem, piemēram, par trokšņa kaitīgo
           ietekmi uz darbinieku veselību, par darba
           vides psihoemocionālajiem faktoriem u.c.
           cienot darbinieku vēlmi profesionāli un
           personīgi pilnveidoties, kā arī dibināt jaunus
           kontaktus, 2015. gadā „grindeks” sadarbībā
           ar rīgas tehnisko universitāti (rtu) piedāvāja
           darbiniekiem bez maksas kļūt par rtu
           absolventu asociāciju biedriem. dalība
           asociācijā veicina absolventu mūžizglītību
           un veido kontaktus absolventu vidū.




ksa 2015

                                                                                2015. gads „grindeks” pagāja veselības
                                                                                veicināšanas gaisotnē, aicinot
                                                                                darbiniekus pievērst uzmanību savai
                                                                                veselībai un labsajūtai. vesels cilvēks
                                                                                veselā sabiedrībā var gan produktīvāk
                                                                                strādāt, gan pildīt savas sociālās lomas,
                                                                                kā arī labāk pielāgojas izmaiņām. laba
                                                                                veselība ir cieši saistīta ar kopējo dzīves
                                                                                kvalitāti. veselība ir ilgtspējīgas
                                                                                attīstības pamats. īstenojot šo virzienu,
                                                                                starptautiskajā darba aizsardzības
                                                                                dienā „grindeks” darbinieki tika aicināti
                                                                                piedalīties akcijā „strādā vesels”, kuras
                                             sirds veselības diena „grindeks”   laikā darbinieki tika aicināti
                                                                                aizdomāties par to, kā jūtas, un mainīt
                                                                                ikdienas veselības paradumus, kā arī
                                                                                izkustēties, kopīgi pavingrojot. savukārt
                                                                                septembra mēnesī vispasaules
                                                                                fizioterapijas dienā norisinājās
                                                                                „grindeks” fizioterapijas diena, kuras
                                                                                ietvaros vairāk nekā 60 „grindeks”
                                                                                darbinieku apmeklēja izglītojošu lekciju
                                                                                par ﬁzioterapiju un medicīnisko
                                                                                teipošanu, asics laboratoriju, kā arī
                                                                                konsultējās ar sertiﬁcētiem
                                                                                ﬁzioterapeitiem. lai pievērstu
                                                                                uzmanību savas sirds veselības
                                                                                stāvoklim, kā arī izglītotu darbiniekus
                                                                                par sirds veselības riskiem, „grindeks”
                                                                                pasaules sirds dienas ietvaros
                                                                                organizēja trīs sirds veselības
                                                                                pārbaudes punktus un aicināja izmērīt
                                                                                asinsspiedienu un noteikt ķermeņa
           fizioterapijas diena „grindeks”                                      masas indeksu.



ksa 2015

                                                                                                   sportiskās aktivitātes un veselīgs dzīvesveids
                                                                                                   ieņem svarīgu lomu „grindeks” darbinieku
                                                                                                   dzīvē. 2015. gadā uzņēmuma darbinieku
                                                                                                   komanda kopā ar citiem skrējējiem no 69
                                                                                                   valstīm piedalījās „lattelecom” rīgas
                                                                                                   maratonā. „grindeks” sportisti mēroja 10
                                                                                                   kilometru un 5 kilometru distances.
                                                                                                   arī 2015. gadā uzņēmuma sportisti jau 19.
                                                                                                   reizi piedalījās latvijas farmaceitu biedrības
                                                                                                   rīkotajā basketbola turnīrā – vienā no
                                                                                                   nozīmīgākajiem notikumiem farmācijas
                                                                                                   nozares sporta dzīvē latvijā. „grindeks”
                                                                                                   basketbolistu komanda ir vienīgā, kura ir
           „grindeks” komanda lattelecom rīgas maratonā                                            piedalījusies visās spēlēs turnīra vēsturē. 2015.
                                                                                                   gadā sacensībās piedalījās 10 ar farmācijas
                                                                                                   nozari saistītu uzņēmumu un institūciju
                                                                                                   komandas. turnīra kopvērtējumā „grindeks”
                                                                                                   sportisti izcīnīja piekto vietu.
                                                                                                   „grindeks” komanda saliedēti strādā ne tikai
                                                                                                   darbā, bet arī ārpus tā. turpinot 2014. gadā
                                                                                                   aizsākto tradīciju, uzņēmuma darbinieki arī
                                                                                                   2015. gadā piedalījās ābolu un bumbieru
                                                                                                   talkā, kopīgiem spēkiem salasot 3 tonnas
                                                                                                   augļu. talkas laikā iegūtie augļi tradicionāli
                                                                                                   tika izmantoti kā korporatīvā ziemassvētku
                                                                                                   dāvana klientiem un sadarbības partneriem.
                                                                                                   daļa no salasītās rudens ražas decembrī tika
                                                                                                   ziedota maznodrošinātām ģimenēm.
                                                                                                   „grindeks” īstenotā personāla politika ir
                                                                                                   guvusi atzinību ne tikai darbinieku, bet arī
                                                                                                   citu latvijas iedzīvotāju vidū. 2015. gada
                                                                                                   aptaujā „top darba devējs”„grindeks” tika
                                                          „grindeks” komanda latvijas farmaceitu
                                                                                                   atzīts par otro iekārojamāko darba devēju
             rudens talka                                 biedrības rīkotajā basketbola turnīrā    ražošanas sektorā.



ksa 2015

kvalitāte un
vides aizsardzība
būdams sociāli atbildīgs uzņēmums, kas ražošanā izmanto
ķīmiskas un bioloģiskas vielas, „grindeks” skatās uz
ražošanas procesiem caur videi draudzīgu prizmu.
rūpējoties par vidi, uzņēmums ievēro vairāk nekā 70
saistošus vides aizsardzības normatīvos aktus un prasības.
ievērojot standartus un prasības pret zāļu ražošanas
kvalitāti, kas ik gadu paliek stingrākas, „grindeks”
nepārtraukti pilnveido savu darbību un iegulda uzņēmuma
procesu attīstībā. ik gadu ražotnes tiek vairākkārt
pārbaudītas dažādās starptautiska mēroga inspekcijās un
auditos, kas sniedz savu atzinumu par atbilstību
starptautiskiem kvalitātes standartiem. „grindeks” darbība ir
sertiﬁcēta atbilstoši „labas ražošanas prakses” prasībām un
iso standartiem.
rūpējoties par vidi un īstenojot dažādus vides aizsardzības
projektus, „grindeks” realizē virkni pasākumu vides
aizsardzībai un piesārņojuma samazināšanai, kas veidojas
no uzņēmuma darbībām, procesiem, produktiem,
pakalpojumiem, kā arī ievieš jaunus un efektīvus dabas
resursu taupīšanas risinājumus. īstenojot stratēģiski
nozīmīgus projektus, lēmumu pieņemšanas procesā
vienmēr vērā tiek ņemti vides aspekti, kā arī tiek analizēts,
kā noteikti lēmumi var ietekmēt vidi un kā pēc iespējas
vairāk samazināt iespējamos vides piesārņojuma riskus.




ksa 2015

           vides aizsardzības jomā „grindeks” izvirzītie mērķi 2014. − 2016. gadam
                 saskan ar uzņēmuma ilgtermiņa uzdevumiem samazināt:



             enerģijas patēriņu   ūdens patēriņu   atkritumu apjomu   izmešus darba vides   produkta ietekmi uz vidi,
                                                                      gaisā un atmosfērā    uzlabojot tā ražošanu
                                                                                             un inovācijas procesu




ksa 2015

           lai uzņēmumā realizētu uzstādītos mērķus, tai skaitā jaunu
           standartu ieviešanā, tiek ieguldīts liels darbs – notiek apmācības
           uzņēmuma vadītājiem un speciālistiem, tiek ieviestas jaunas iekārtas
           un procesi. uzlabojumi tika ieviesti jau esošajās kvalitātes vadības,
           vides pārvaldības, arodveselības un darba drošības sistēmās.
           „grindeks” rūpnieciskā darbība tiek veikta saskaņā ar „a” kategorijas
           atļauju esošajai piesārņojošai darbībai. zināms, ka sarežģītus
           ķīmiskus produktus var iegūt tikai no citiem, vienkāršākiem
           ķīmiskajiem produktiem, tāpēc ārstniecības vielas un zāles parasti
           nevar izgatavot no videi draudzīgiem produktiem. saskaņā ar
           „grindeks” politiku un vides aizsardzības mērķiem uzņēmums
           vienmēr pārbauda un izvērtē videi draudzīgākās tehnoloģijas un
           izejvielas, un, ja ir no tām iespējams iegūt kvalitatīvas, drošas un
           efektīvas zāles, tehnoloģijās tiek izmantoti videi draudzīgāki
           šķīdinātāji (ūdens, spirts u.c.), ūdenī šķīstošas un augu valsts
           krāsvielas u.tml.
           videi draudzīgu tehnoloģiju izstrāde notiek saskaņā ar 2006. gada
           eiropas komisijas izdotajām rekomendācijām, kas ietver labākos
           pieejamos tehniskos un tehnoloģiskos risinājumus par smalko
           organiskās sintēzes procesu realizāciju, radušos izmešu un atkritumu
           samazināšanu un pārstrādi. lai samazinātu izmešu daudzumu darba
           vides gaisā un atmosfērā, „grindeks” pilnveido ražošanas
           tehnoloģijas ar mērķi samazināt videi nelabvēlīgo šķīdinātāju
           patēriņu. „grindeks” seko eiropas komisijas vadlīnijām par labākajām
           pieejamajām tehnoloģijām farmaceitiskās un analoģiskās ražošanas
           palīgnozarēs.




ksa 2015

           enerģijas patēriņa samazināšanai „grindeks” realizē tādus pasākumus kā siltumenerģijas padeves
           regulēšana, veco tvaika katlu un ventilācijas iekārtu nomaiņa pret modernākām, enerģiju
           taupošākām iekārtām, ēku siltināšana, kā arī iekārtu siltumizolācija un citi pasākumi, vērsti uz iekārtu
           racionālāku izmantošanu.
           „grindeks” ķīmiskā ražošana ir savienojama ar saudzīgu attieksmi pret vidi. tāpēc pēdējos gados
           „grindeks” realizējis un uzsācis vairākus vērienīgus projektus apkārtējās vides aizsardzības un
           energoresursu samazināšanas jomā. tā 2009. gadā uzņēmumā tika ieviesta videi draudzīgā
           rūpniecisko notekūdeņu attīrīšanas koncepcija, atklājot mūsdienīgas, slēgta tipa rūpniecisko
           notekūdeņu bioloģiskās attīrīšanas iekārtas. attīrīšanas iekārtu iecirknī darbojas moderna laboratorija,
           kurā tiek veiktas notekūdeņu analīzes un rezultātu monitorings, kā arī notekūdeņu pētniecība. veicot
           kvalitatīvu notekūdeņu attīrīšanas procesu vadību un sistēmas optimizēšanu, rūpniecisko
           notekūdeņu attīrīšanas efektivitātes rādītājs tuvojas pasaulē labāko pieejamo tehnoloģiju rādītājiem.
           2015. gadā attīrīšanas efektivitāte vidēji bija 94,03%, rēķinot uz ķsp. 2015. gada laikā attīrīti 49 755m3
           rūpniecisko notekūdeņu, kas ir par 14,4% mazāk nekā 2014. gadā.
           2010. gadā uzņēmumā tika ieviesta artēziskā ūdens izmantošana ražošanas iekārta dzesēšanai, kas
           ļauj ekonomēt energoresursus uzņēmumā. elektroenerģijas patēriņš samazinājies (%) uz produkcijas
           vienību (t) 2015. gadā, salīdzinot ar 2014. gadu par 1,02%. ūdens patēriņš palielinājies (%) uz
           produkcijas vienību (t) 2015. gadā, salīdzinot ar 2014. gadu par 2,84%.
           šobrīd uzņēmums realizē projektu „„grindeks” tvaika ražošanas sistēmas rekonstrukcija
           energoefektivitātes uzlabošanai”, kas tika uzsākts 2014. gada vasarā ar mērķi samazināt
           energoresursus jau tuvākajā nākotnē.
           tāpat „grindeks” aktīvi realizē atkritumu samazināšanas projektus. nozīmīgākais risinājumus ir
           reakcijas iznākumu palielināšana ķīmiskajos procesos. viens no šādiem paņēmieniem ir izmantoto
           šķīdinātāju reģenerācija un šķidriem atkritumiem jeb atsāļņiem derīgu komponentu izdalīšana.
           ražošanas procesos radušies atkritumi tiek savākti pa grupām, un bīstamie atkritumi tiek nodoti
           licenzētām organizācijām iznīcināšanai. bīstamo atkritumu apjoms uz produkcijas vienību, salīdzinot
           ar 2014. gadu, 2015. gadā ir samazinājies par 28,73%. atkritumu apsaimniekošanas jomā „grindeks”
           sadarbojas ar vairākiem uzņēmumiem − „latvijas zaļais punkts”, „bao”, „ekoosta”, „eco baltia vide”.
           2015. gadā starptautiski atzīts uzņēmums „bureau veritas latvija” veica „grindeks” sertiﬁkāciju
           energopārvaldības jomā, un uzņēmums saņēma sertiﬁkātu, kas apstiprina „grindeks”
           energopārvaldības sistēmas atbilstību lvs en iso 50001:2012 (iso 50001:2011) standarta prasībām.
           „grindeks” jaunieviestās energopārvaldības sistēmas mērķis ir nodrošināt uzņēmuma darbību
           atbilstoši normatīvo aktu prasībām un nepārtraukti samazināt ražošanas, produktu un pakalpojumu
           ietekmi uz vidi. līdz ar sertiﬁkāta iegūšanu ieviestie uzlabojumi ļaus veikt efektīvāku enerģijas
           iepirkumu plānošanu, paaugstināt energoefektivitāti, kā arī samazināt enerģijas izmaksas. sertiﬁkātu
           saņemšanai uzņēmums mērķtiecīgi pilnveidoja iepriekšējo energopārvaldības sistēmu, uzlabojot
           energoresursu uzskaiti, paaugstinot energoefektivitātes rādītājus, samazinot energoresursu izmaksas
           uz produkcijas vienību, tādējādi mazinot uzņēmuma ietekmi uz vidi.


ksa 2015
