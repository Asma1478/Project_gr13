2010
   kurumsal
   sorumluluk
   raporu

pharmavision bm küresel ilkeler sözleşmesi’ni,
26 mayıs 2010 tarihinde sektörel bazda 33 ilaç
şirketi ile birlikte imzalamış; böylece sosyal,
çevresel ve yönetim performansını düzenli
olarak yıllık raporlar halinde yayınlamayı
taahhüt etmiştir. bu raporla şirketimizin ilk
ilerleme bildirimini yayınlamaktan büyük bir
mutluluk duyuyoruz.
2010 yılı faaliyetlerimizin yanı sıra bu ilk
raporumuzda, şirketimizin daha önceki yıllara
ait etkinliklerine de yer verdik.
raporun ilk kısmında pharmavision hakkında
özet bilgilere yer verilmiş, kalite politikamız
ve “önce insan” odaklı yönetsel anlayışımız
açıklanmıştır. ikinci kısımda ise bm küresel
ilkeler sözleşmesi’nin 4 ana başlığı (insan
hakları yönetimi, çalışan haklarının korunması,
çevre yönetimi ve yolsuzlukla mücadele)
altında yer alan 10 ilke ile ilgili olarak şirket
faaliyetleri, prosedürleri ve yönetim anlayışına
ilişkin bilgiler verilmiştir.
ilk raporumuza ilişkin alacağımız görüş ve
öneriler, ikinci raporumuzu hazırlarken bizim için
yol gösterici olacaktır. bir yandan ulaştığımız
hedeflerimizden söz ederken, diğer yandan
da görüş ve önerilerinizle zenginleşen bir rapor
ile karşınıza çıkacağımızı ümit ediyoruz.
2011 ilerleme bildirimi raporumuzla ilgili görüş
ve önerilerinizi, raporun hazırlanmasından
sorumlu endüstriyel ilişkiler direktörü fahrettin
kazak’a (fahrettin.kazak@pharmavision.com.tr)
iletebilirsiniz.
saygılarımızla,

içindekiler
yönetim kurulu başkanının mesajı                            5
pharmavision hakkında                                       6
kısaca pharmavision
amacımız
kali̇ te poli̇ ti̇ kasi

sosyal sorumluluk ve i̇nsan kaynakları poli̇ ti̇ kası       8
çevre, i̇ş sağlığı ve güvenli̇ ği̇ poli̇ ti̇ kası           9
küresel i̇lkeler sözleşmesi̇
                                                            10
“atıktan geleceğe yatırım” projesi
en iyi̇ ilaç “eğitim” projesi̇
geçmişten günümüze değin yaptığımız çevre faaliyetlerimiz
atık yönetimi çalışmaları
su ve enerji kullanımı
firmamızda yürütülen enerji tasarrufu çalışmaları

başarılarımız                                               21

pharmavision

yönetim kurulu başkanı mesajı
“kurumsal sosyal sorumluluk” kavramı ile dünya gündeminde yer alan küresel
ilkeler sözleşmesi’ni ilaç sektöründe faaliyet gösteren 33 firma ile birlikte
imzalamaktan, bu taahhüdümüzle dünyada ilk kez sektörel bazda birleşmiş
milletler kurumsal vatandaşlık ağı’nın bir parçası olmaktan gurur duyuyoruz.
birleşmiş milletler küresel ilkeler sözleşmesi özünde evrensel ilkeler öneren
yenilikçi bir kurumsal sorumluluk yaklaşımıdır. ilk kez 2000 yılının temmuz
ayında bm genel sekreteri tarafından açıklanan ilkeler, esasen tüm insanlığa
yapılmış bir çağrı niteliğindedir.
evrensel yönetim anlayışına sahip, işgücü, toplum ve çevre konularındaki
duyarlılığı ile öncü olan ilaç sektörünün küresel ilkeler sözleşmesi türkiye
ulusal ağı’nı insan sağlığına hizmet eden bir sektörün temsilcileri olarak, işgücü,
insan hakları ve çevre konularındaki standartlarımızın her alanda küresel ilkeler
sözleşmesi’nde belirlenen ilkelerin de ötesinde olduğunun bilinci ile hareket
edeceğimizi ayrıca belirtmek isteriz.
pharmavision olarak, sürekli teknolojik atılım içinde, “önce insan” ve “doğaya
saygı” ilkelerinden hareketle, topluma ve çalışanlarımıza yarar sağlamak,
mükemmellik anlayışımızı tüm iş ortaklarımızla paylaşmak, tüm faaliyetlerimizde
“kalite” üreterek, müşterilerimizin tam memnuniyetini ve güvenini kazanmak
için çalışmaktayız. bu bağlamda şirketimiz bir yandan ticari faaliyetlerini
sürdürürken, aynı zamanda da, kurumsal sosyal sorumluluğu gereği toplumun
mutluluğunu ve refahını da ön planda tutarak yaratılan zenginlikleri paylaşmak
kararlığındadır. bu yüzden tüm süreçlerde insan haklarına saygılı, çevreye
duyarlı, yasalara ve etik değerlerimize bağlı hareket etmeyi şiar edinmiştir.
pharmavision, yüksek teknolojiye sahip tesisleri ve üstün kalite anlayışı ile ilaç
sektöründe tercih edilen bir iş ortağı olma özelliğini geliştirerek sürdürmeyi ilke
edinmiştir. titizlikle takip edilen güncel iyi üretim uygulamaları (cgmp), kalite
standartları, işletme ve ekipmana devamlı olarak yapılan yatırımlar, nitelikli
insan kaynağının istihdam edilmesi ve eğitilmesi yoluyla firma sürekli olarak
gelişmektedir.
şirketimiz için çok önemli ve öncelikli kavramlar olan çevre, teknik emniyet, çalışan
sağlığı ve sosyal sorumluluk alanlarındaki faaliyetlerin temelinde, türkiye kimya
sanayicileri derneği tarafından ülkemizde 1993 yılında uygulamaya başlatılan
cefic’in “responsible care - üçlü sorumluluk” programı bulunmaktadır.
ciromuzun takriben %3 oranındaki bir kısmı çevre, iş sağlığı ve güvenliği
alanındaki harcamalar için kullanılmaktadır. çevre çalışmalarımızın özünü,
kaynakların etkin kullanımı yöntemi oluşturmaktadır.
firmamızda entegre yönetim sistemi kapsamında, yatırımlar ve satınalma dahil
hammadde kabul sürecinden mamul depoya kadar olan tüm iş süreçlerine
(tedarikçi kontrolleri, taşeron/yüklenici teknik emniyeti ve sosyal sorumluluk
gereklerine ilişkin oluşturulan şartnameler, yasal mevzuat takip sistemi, eğitim
faaliyetleri, imalat ve depolama koşulları) ürüne yönelik kalite kriterleri ile çevre,
iş sağlığı ve güvenliği kriterleri entegre edilmiştir.
sürekli gelişim ilkesinden hareketle yaklaşık %60’ı yüksek öğrenim/
üniversite (meslek yüksek okulu, üniversite, y. lisans, doktora) mezunu olan
çalışanlarımıza rutin eğitimler dışında, her ay bir konu olmak üzere kalite, gmp,
teknoloji, mühendislik ve hijyen gibi konularda “eğitimler” verilmektedir.
pharmavision kalite, sosyal sorumluluk ve çevre konularındaki duyarlılığını,
entegre yönetim sisteminin temel taşları olan uluslararası yönetim sertifikalarıyla
sağlam bir temele oturtmuş, bu başarısını da muhtelif alanlarda almış olduğu
ödüllerle taçlandırmıştır.
gelişime, değişime ve mükemmelliğe odaklı çalışmalarımızda, bize rehber olan
değerlerimizle, sürdürülebilir kalkınma alanında öncü kuruluşlardan biri olarak
yolumuza devam edeceğiz.

saygılarımla,

yönetim kurulu başkanı
dr. ünsal hekiman

    pharmavision
    1966 yılından bu yana üretim faaliyetlerini istanbul - topkapı’daki
    tesislerinde sürdüren şirketimizin, 1954 yılında kurulan ve
    türkiye’deki ilk yabancı sermayeli şirketlerden biri olan türk -
    hoechst sanayi ve ticaret a.ş.’ye dek uzanan köklü bir geçmişi
    vardır.
    üretim faaliyetlerine ilk olarak 1956 yılında, istanbul - bomonti’de
    bir binada ampul dolumu ile başlanmış, yaklaşık on yıl sonra
    istanbul - topkapı’da bugün bulunduğumuz arazi satın alınarak ilaç
    üretim amaçlı bir fabrika kurulmuştur.
    1985 yılında gmp (good manufacturing practice – iyi imalat
    uygulamaları) kurallarının türkiye’de de resmen uygulanmaya
    başlanmasıyla, ülkemiz ilaç sektöründeki değişime paralel
    olarak geniş kapsamlı bir modernizasyon projesi hazırlanmıştır.
    uygulanmasına 1988 yılında başlanan ve yaklaşık 12 yıl içinde
    kademeli olarak gerçekleştirilen bu proje kapsamındaki yatırımların
    sonucunda teknolojik açıdan ileri, bilgisayar destekli, kapalı sistem
    ve kesintisiz üretim hatlarıyla uluslararası standartlara sahip, örnek
    bir fabrika olma konumuna erişilmiştir.
    şirketimiz, global ilaç sektöründeki gelişmelere paralel olarak,
    yapısal açıdan da hızlı ve büyük bir değişim göstermiş; son aşamada
    ana firmanın stratejileri doğrultusunda 2002 yılında şirket yönetimi
    tarafından “management buyout” (mbo) sistemiyle ana firmadan
    devralınarak, adının da “pharmavision” olarak değişmesinin
    ardından, bugünkü nihai yapısına kavuşmuştur.
    pharmavision, yüksek teknolojiye sahip tesisleri ve üstün kalite
    anlayışı ile ilaç sektöründe tercih edilen bir iş ortağı olma özelliğini
    geliştirerek sürdürmeyi ilke edinmiştir. titizlikle takip edilen güncel
    iyi üretim uygulamaları (cgmp), etkin operasyon prosedürleri,
    kalite standartları, işletme ve ekipmana devamlı olarak yapılan
    yatırımlar, nitelikli insan kaynağının istihdam edilmesi ve eğitilmesi
    yoluyla firmamız sürekli olarak gelişmektedir.
    kuruluşundan günümüze kadar “önce insan” ve “doğaya saygı”
    felsefesi ile hareket eden firmamız, küresel ilkeler sözleşmesi’nde
    yer alan insan hakları, çalışma koşulları, çevre ve yolsuzluklarla
    mücadele       konularındaki ilkeli çalışmalarını ödün vermeden
    sürdürmeyi hedeflemektedir.




6

amacimiz
amacımız sürekli teknolojik atılım içinde olarak, “önce insan” ve
“doğaya saygı” ilkelerinden hareketle topluma ve çalışanlarımıza
yarar sağlamak, mükemmellik anlayışımızı tüm iş ortaklarımızla
paylaşmak; yalnızca ürünlerimizde değil, tüm faaliyetlerimizde
kalite üreterek müşterilerimizin tam memnuniyetini sağlamak ve
güvenlerini kazanmaktır.

kalite politikasi
kuruluşumuz, uzun vadede kalıcı, güvenilir bir iş ortağı olarak
hizmet sunabilmek amacıyla aşağıdaki ilkeleri benimser:
1. üretim, uluslararası yasal düzenlemelere ve güncel iyi üretim
   uygulamaları (cgmp) koşullarına uygun şekilde gerçekleştirilir.
2. şirket çalışanları, tüm faaliyetlerin ve ürünlerin kalitesinden
   doğrudan sorumlu olma bilinciyle, iş sonuçlarında ve firma
   kaynaklarının yönetiminde mevcut seviyeyi iyileştirmek üzere
   sürekli olarak çaba sarf ederler.
3. tüm iş süreçlerindeki olası sorunlar, şeffaf ve doğru iletişim
   vasıtasıyla önceden belirlenir ve önleyici bir yaklaşımla
   verimlilik kayıpları engellenir.
bu temel ilkelere ve entegre kalite sistemimiz kapsamında mevcut
tüm prosedürlere bağlı kalarak ana hedefimiz, kalite anlayışımız
ve yüksek teknolojik standartlarımız ile yerli ve yabancı ilaç
sektöründe en çok güvenilen ve tercih edilen saygın bir üretim
şirketi olma özelliğimizi geliştirerek devam ettirmektir.




                                                                     7

    “önce insan”
    sosyal sorumluluk ve insan kaynaklari politikasi
    kuruluşumuzda, insan hakları evrensel bildirisi ile çalışma hayatına ilişkin evrensel ve
    yerel hukuk kuralları çerçevesinde;
    •   çalışma hayatını düzenleyen ulusal yasalar ile uluslararası düzenlemeler
        her zaman çalışanlar lehine yorumlanarak uygulanmakta,
    •   çocukların ve gençlerin, eğitimlerini ve gelişimlerini engelleyecek şekilde
        çalıştırılması önlenmekte,
    •   tüm çalışanlara düzenli çalışma saatleri ile sağlıklı, güvenli ve özgür bir
        çalışma ortamı sağlanmakta,
    •   eleman seçme ve yerleştirme süreçleri ile çalışma ortamında ana ilke
        olarak, hiçbir ayrım yapmadan ve ayrıcalık tanımadan işin gerektirdiği
        yetkinliklere sahip, kaliteli ve birikimli kişilere eşit fırsat verilerek ilerleme
        olanakları sağlanmakta,
    •   çalışma ortamı kuralları gereği disiplin uygulamaları söz konusu olduğunda,
        hiçbir zaman bedensel cezalandırma, fiziksel ya da ruhsal zorlama veya fiili
        ayrımcılık gibi yöntemlere başvurulmamakta;
    •   tüm çalışanlar için eğitim düzeylerini, üstlenilen işin niteliklerini,
        yetkinlikler ve performans kriterlerini temel alan, ülkemiz koşullarında
        çağın gereklerine uygun yaşam standardını hedefleyen bir ücret yönetim
        sistemi benimsenmektedir.
    “önce insan” ana felsefemizden hareketle, bütün çalışanlarımıza, güvenli, saygın ve iş
    ahlakı değerlerinin el üstünde tutulduğu, kendilerinden beklenilenleri net olarak bilecekleri,
    performanslarının karşılıklı görüşmelerle şeffaf biçimde değerlendirileceği, görüşlerini ve
    yaratıcı fikirlerini rahatça belirtebilmeleri için ekip çalışmalarına katılımın destekleneceği
    bir çalışma ortamı sağlamayı taahhüt ederiz.




8

çevre, iş sağliği ve güvenliği politikasi
beşeri ilaç üretimi konusunda faaliyet gösteren kuruluşumuzda, üçlü sorumluluk
(responsible care) taahhüdü, iso 14001 çevre yönetim sistemi ile ts 18001-ohsas iş
sağlığı ve güvenliği yönetim sistemi standardlarının gereği olarak;
1. üretim ve diğer faaliyetler sonucu çevre ve insan sağlığı için oluşabilecek
   olumsuz etkiler, çevre boyutlarının değerlendirilmesi ve risk analizleri ile
   önceden belirlenip önlenmektedir.
2. doğal kaynakların ve enerjinin etkin kullanımı için çalışmalar yapılmakta,
   üretim süreçlerinde çevre dostu teknolojilere öncelik verilmektedir. süreç
   geliştirme çalışmaları ile ilgili projeler hazırlanırken, çevresel ve çalışan
   sağlığı üzerindeki etkileri değerlendirilmektedir.
3. üretim ve diğer faaliyetlerden kaynaklanan atıklar kaynağında azaltılmakta,
   yasal düzenlemelere uygun şekilde geri kazanılmakta veya bertaraf
   edilmektedir.
4. iş sağlığı ve güvenliği uygulamaları kapsamında; çalışan sağlığına ilişkin
   tehlikeler belirlenmekte, risk analizleri yapılmakta ve kaynağında alınan
   önlemler ile çalışan sağlığı üst düzeyde korunmaktadır.
5. faaliyetlerin sürdürülmesi sırasında meydana gelebilecek herhangi bir
   kaza, acil durum karşısında çevreye ve insan sağlığına gelebilecek zararları
   en az düzeye indirecek tedbirler planlanmakta ve uygulanmaktadır.
6. çalışanın bilinç düzeyinin artırılması ve bireysel sorumluluklar kazandırılması
   için, çevre, iş sağlığı ve güvenliği eğitimleri gerçekleştirilmektedir.
7. çevre, iş sağlığı ve güvenliği konularında tüm paydaşlar bilgilendirilmekte,
   kurumsal sosyal sorumluluk kapsamında çevre, iş sağlığı ve güvenliği
   bilincinin geliştirilmesine katkıda bulunulmaktadır.
sürdürülebilir kalkınma için, doğal kaynakların, çevrenin ve insan sağlığının korunmasında
yasal düzenlemelere uymayı asgari şart kabul ederek, düzenli olarak çevre, iş sağlığı
ve güvenliği politikamızı gözden geçireceğimizi, uygulamadaki performansımızı ölçerek,
entegre yönetim sistemimizi tüm paydaşlarımızın katılımı ve gerekli kaynakların sağlanması
ile sürekli geliştireceğimizi, politikamızı iç ve dış haberleşmeye açık tutacağımızı taahhüt
ederiz.




                                                                                               9

     küresel ilkeler sözleşmesi
     insan haklari
     ilke 1: iş dünyası ilan edilmiş insan haklarını desteklemeli ve bu haklara saygı
     duymalıdır.
     firmamız 4857 sayılı iş kanunu madde 5’de belirtilen “eşit işlem yapma borcu” na göre
     eşit davranma ilkesini benimseyip, tüm gereklerini yerine getirerek özellikle işe alım ve
     ücretlendirme konularında eşitlik ilkesini uygulamaktadır.
     firmamızda gündeme gelen her türlü iş ilişkisinde dil, ırk, cinsiyet, siyasal düşünce, felsefî
     inanç, din ve mezhep ve benzeri sebeplere dayalı ayırım yapılmadığı gibi esaslı sebepler
     olmadıkça tam süreli çalışan işçi karşısında kısmî süreli çalışan işçiye, belirsiz süreli çalışan
     işçi karşısında belirli süreli çalışan işçiye farklı işlem yapılmamaktadır.
     öte yandan işyerimizde biyolojik veya işin niteliğine ilişkin sebepler zorunlu kılmadıkça,
     bir işçiye, iş sözleşmesinin yapılmasında, şartlarının oluşturulmasında, uygulanmasında
     ve sona ermesinde, cinsiyet veya gebelik nedeniyle doğrudan veya dolaylı farklı işlem
     yapılmaz.
     aynı veya eşit değerde bir iş için cinsiyet nedeniyle daha düşük ücret kararlaştırılamaz.
     işçinin cinsiyeti nedeniyle özel koruyucu hükümlerin uygulanması, daha düşük bir ücretin
     uygulanmasını haklı kılmaz.
     ayrıca bu konu personel yönetmeliği’mizin 10. bölümünde “yönetim sorumluluğu” başlığı
     altında detaylandırılmıştır.
     firmamızda yöneticiler sorumlu oldukları çalışanları sürekli dinleyerek, onlara uygun
     çalışma ortamını sağlayıp haklarını korumakla sorumludurlar.
     sonuç olarak anayasamızın eşitlik ilkesi’nde de belirtildiği üzere din, dil, ırk, düşünce vb.
     ayrımı yapılamayacağından hareketle firmamız attığı her adımda “önce insan” felsesefiyle
     hareket etmekte ve gelecekte de bu felsefesinden asla taviz vermemekte kararlıdır.
     ilke 2: iş dünyası, insan hakları ihlallerine fırsat tanımamalıdır.
     firmamız insan hakları ihlalleri oluşmadan bunları önleyebilecek tedbirlerin alınmasına
     öncülük etmektedir. personel yönetmeliği’mizdeki çalışma koşulları içerisindeki maddeler,
     “çalışmaya ilişkin temel haklar ve ilkeler” ilo (uluslararası çalışma örgütü) bildirgesi’nden
     alınmıştır.
     ek – taşeronlara imzalatılan ek5 – sosyal sorumluluk şartnamesi
     ilke 3: iş dünyası çalışanların örgütlenme ve toplu müzakere özgürlüğünü
     desteklemelidir.
     ülkemiz anayasası md. 49 ve md. 50’de 2821 sayılı sendikalar yasası ve 2822 sayılı toplu
     iş sözleşmesi grev ve lokavt yasası’nda bu konu açıkça düzenlenmiştir.
     çalışma, herkesin hakkı ve ödevidir. devlet, çalışanların hayat seviyesini yükseltmek,
     çalışma hayatını geliştirmek için çalışanları ve işsizleri korumak, çalışmayı desteklemek,
     işsizliği önlemeye elverişli ekonomik bir ortam yaratmak ve çalışma barışını sağlamak için
     gerekli tedbirleri alır.
     çalışanların kendi insiyatifleri içinde, herhangi bir sendikaya üye olabilecekleri gibi
     isterlerse sendikalara üye de olmayabilirler. burada önemli olan kararın çalışan tarafından
     verilmesi ve işverenin bu karara saygı duymasıdır. bu temelden hareketle firmamızda
     çalışanların kendi seçimleriyle sendika kurma, katılma ve toplu sözleşme hakkına saygı
     gösterilmektedir. firmamız imalata geçtiği 1956 yılını takip eden yıllarda, ilaç sektöründe
     sendikal yapılanmanın gerçekleştiği ilk 3 firmadan biri olmuştur. başlangıçtan günümüze
     kadar devam eden toplu sözleşme dönemlerinin           21. sinin yürürlülük dönemi içinde
     bulunmaktayız. hatta yakın geçmişimizde toplu iş sözleşmesini barışçıl yollardan en kısa

10
     sürede imzalamamız nedeniyle, bu dönem sözleşmemiz, sendikal camiada ”jet sözleşme”
     olarak anılmıştır.

ilke 4: her türlü zorla ve zorunlu çalıştırmaya son verilmelidir.
firmamızda çalışanlar emeklerini özgür iradeleri ile sunmaktadırlar.
kanunlara uygun şekilde çalışmakta ve istifa edebilmektedirler.
hiçbir zaman işyerinde herhangi bir zorlama veya şiddete maruz
kalmamaktadırlar. her çalışan şeffaf bir iş akdi ve iş tanımı ile işin nitelik
ve gereklerine uygun olarak belirlenen ücret karşılığında çalışmakta
olup yasalarla belirlenen izin haklarına sahiptir. yönetmeliğimizin
dördüncü ve altıncı bölümleri bu konuyu ele almaktadır.
ilke 5: her türlü çocuk işçiliğe son verilmelidir.
ilo sözleşmesi çocukların 15 yaşından önce işe alınmaması gerektiğini
belirtmiştir. çocukların cinsel istismarı, çocuk kaçakçılığı, borç köleliği,
zorla çalıştırma ve köleliğe son verilmelidir. özellikle gelişmekte
olan ülkelerde çocuk işçiliğinin ucuz olması, çocuk istismarını
beraberinde getirmiştir. ülkemiz iş yasasında da (md. 85) “onaltı
yaşını doldurmamış genç işçiler ve çocuklar ile çalıştığı işle
ilgili mesleki eğitim almamış işçiler ağır ve tehlikeli işlerde
çalıştırılamaz.
hangi işlerin ağır ve tehlikeli işlerden sayılacağı, kadınlarla
onaltı yaşını doldurmuş fakat onsekiz yaşını bitirmemiş
genç işçilerin hangi çeşit ağır ve tehlikeli işlerde
çalıştırılabilecekleri sağlık bakanlığının görüşü alınarak
çalışma ve sosyal güvenlik bakanlığınca hazırlanacak bir
yönetmelikte gösterilir.”
3308 sayılı mesleki eğitim kanunu ile “çıraklık eğitimi” kapsamında
çocuk işçi çalıştırmanın kuralları ve sınırları açıkça belirlenmiş olup,
firmamızda da bu husus titizlikle uygulanmaktadır.
sonuç olarak firmamızda çocuk işçi çalıştırılmamakta ve çocuk işçi
çalıştırma desteklenmemektedir. ancak okul yönetmeliği gereği
zorunlu staj yapması gereken öğrencilere gelecek iş hayatlarına katkı
sağlamak amacıyla; ilgili yasa gereği okulları tarafından sigortalı
yapılması şartı ile firmamızda staj imkanı sağlanmaktadır. son 5
yıl içinde toplam 360 öğrenciye staj imkanı tanınmış daha sonra
bazılarına istihdam olanağı sağlanmıştır.
ilke 6: işe alma ve çalışma süreçlerinde ayrımcılığa son
verilmelidir.
eşit işlem yapma borcu ülkemiz iş yasası 5.maddesinde düzenlenmiş
olup, firmamız özellikle ayrımcılık / özürlü, eski hükümlü çalıştırma
konularında oldukça hassas davranmaktadır. firmamızda işe alınan
kişiler sadece yetkinliklerine göre değerlendirilmekte olup, cinsiyet,
ırk ve din gibi nedenlerle işe alımların önüne geçilmiştir.
firmamızda; işe alma, tazminat, eğitim, ücretlendirme, işten çıkarma
veya emekliye ayırmada, ırk, kast, milli köken, din, engellilik, cinsiyet,
cinsel tercihler, dernek veya sendika üyeliği veya siyasi kimlik gibi
konularda ayrımcılık yapılmamaktadır.
firmamızda, çalışanların ırk, kast, milli köken, din, engellilik, cinsiyet,
cinsel tercih, dernek veya sendika üyeliği veya siyasi kimlikleri ile ilgili
ihtiyaçlarını karşılamalarına veya gereklilikleri yerine getirmelerine
müdahale edilmemektedir.


                                                                                 11

     ilke 7: çevre sorunlarını             önleyici     ve   çevreyi     koruyucu      yaklaşımlar
     desteklenmelidir.
     firmamızda, insan sağlığına hizmet etmek için ilaç üretilirken, çalışanlarımızın sağlığının
     ve çevrenin korunmasının kaliteli üretim yapmak kadar önemli olduğunun bilinci ile
     çalışmalarımız sürdürülmektedir.
     çevre - sağlık - güvenlik kavramlarını detaylandıran ve 1993 yılında imzalanan
     responsible care (üçlü sorumluluk) taahhüdünün yönetim sistemleri ile birleştirildiği,
     entegre yönetim sistemimiz kapsamında, yatırımların projelendirilmesinden başlayarak,
     satınalma, hammadde kabul sürecinden mamul depolamaya kadar olan tüm iş süreçlerine
     (tedarikçi kontrolleri, taşeron/yüklenici teknik emniyeti ve sosyal sorumluluk gereklerine
     ilişkin oluşturulan şartnameler, yasal mevzuat takip sistemi, eğitim faaliyetleri, imalat ve
     depolama koşulları) ürüne yönelik kalite kriterleri ile çevre, iş sağlığı ve güvenliği kriterleri
     entegre edilmiştir. entegrasyon kapsamında, iş ortaklarımızın kalite, çevre, iş sağlığı ve
     güvenliği ile ilgili özel şartları da dikkate alınmıştır.
     bu standardlar ışığında hazırlanan genel kalite prosedürleri yönetim sistemimizin içerdiği
     ana prensipleri, standart operasyon prosedürleri ise ana prensiplere bağlı uygulamaları
     kapsamaktadır.
      iş sağlığı ve güvenliği ile çevrenin korunması faaliyetlerinin kuruluşun her kademesinde
     yaygınlaştırılması ve katılımın sağlanması için yoğun eğitim programları düzenlenmektedir,
     acil durumlara ilişkin hususlar tatbikatlar ile güncel tutulmaktadır.
     eğitim ve bilinç geliştirme faaliyetlerimiz, işe girişten itibaren başlayarak, her yıl periyodik
     olarak, çevre yönetim sistemi eğitimleri, iş sağlığı ve güvenliği yönetim sistemi eğitimleri,
     mevzuat eğitimleri, endüstriyel hijyen eğitimleri, güvenlik bilgi formu eğitimleri, acil durum
     eğitimleri, işe özel eğitimler, stajyer eğitimleri gibi konularda aktif olarak sürdürülmektedir.
     çevre, iş sağlığı ve güvenliği çalışmalarımız kapsamında, çalışanları bu konularda teşvik
     etme amaçlı yarışmalar düzenlenmekte ve yarışmalarda dereceye giren çalışanlarımız
     ödüllendirilmektedir.
     risk yönetimi anlayışı içinde, çevre,iş sağlığı ve güvenliği konularında oluşturulan
     çalışma takımı ile çevre ve iş sağlığı mevzuatı, sektörel gelişmeler, iyi uygulamalar, ulusal
     ve uluslararası bazda takip edilmektedir.
     çevre, iş sağlığı ve güvenliği faaliyetlerimizi tanıtan çevrem bültenimiz 1997 yılından
     itibaren çalışanlarımızla paylaşılmış, 2003 yılından bu yana ise, habervizyon dergisi içinde
     yer alan çevrem bölümünde yayınlanmaktadır.



     2007 slogan yarişmasi birincisi

     “eriyen buzullar değil,
     çocuklarimizin geleceği”


12

ilke 8: çevresel sorumluluğu arttıracak her türlü faaliyet ve oluşum
desteklenmelidir.
firma olarak, topluma karşı sorumluluklarımızın bilincinde olarak, çevre konusundaki
çalışmalarımızı toplumla paylaşmaktayız. firma dışı işbirlikleri komşular, sivil toplum
kuruluşları, mesleki kuruluşlar, tedarikçiler, yerel yönetimler, üniversiteler ile yapılan
işbirlikleri de entegre yönetim sistemi altında yönetilmektedir.
kurumsal faaliyetlerimiz kapsamında,
•   tisd, türkiye ilaç sanayi derneği, çevre, iş sağlığı ve güvenliği çalışma
    takımı (başkan olarak)
•   iso, istanbul sanayi odası. çevre ihtisas kurulu, çevreteknik çalışma
    grubu ( üye olarak)
•   tksd, çevre ihtisas grubu (başkan olarak)
•   kiplas, çevre, iş sağlığı ve güvenliği çalışmaları (üye olarak)
sektör kuruluşlarının, çevre, iş sağlığı kurullarında aktif görev alınarak bu konularda
gerçekleştirilen çalışmalarımız, sektörde yer alan kuruluşlarla da paylaşılmaktadır.
ayrıca,
itü çevre mühendisliği bölümü danışmanlar kurul üyesi olarak geleceğin çevre
mühendislerinin eğitim sürecine dış paydaş olarak katkıda bulunulmaktadır.
bölgesel sorunlara ilişkin ortak hareket etme anlayışı ile komşu firmalarla periyodik
toplantılar yapılarak bölgede yaşanacak olası bir doğal afet/kaza durumunda krizi koordine
etmek ve yönetmek için, iletişim, yardımlaşma ve işbirliği sağlanmasına çalışılmaktadır.
sektör dışında yer alan firmalar ile de ortak çalışmalar yürütülmektedir. çevre, iş sağlığı
ve güvenliği konularında kıyaslama çalışmaları yapılarak, sektörler arası işbirlikleri
geliştirilmektedir.
firma içinde gerçekleştirilen farkındalık ve bilinç geliştirme eğitimleri ile işe özel eğitimler,
aynı şekilde bizimle birlikte kısa veya uzun süreli çalışacak taşeron/tedarikçi firmalar için
de geçerli olmaktadır.
çevre, iş sağlığı ve güvenliği uygulamaları alanlarında seminer ve sempozyumlarda
konuşmacı olarak yer alınmakta üniversitelerin çevre mühendisliği bölümleri ziyaret
edilerek üniversite- sanayi işbirlikleri, sanayide uygulanabilir projeler gibi konularda bilgi
paylaşımları yapılmaktadır. ilköğretim okulları ziyaret edilerek, çevreyi korumanın önemi,
atık yönetimi konuları sosyal sorumluluklarımız kapsamında öğrencilere aktarılmaktadır.
yeşil alanların korunması ve geliştirilmesi için 1996 yılında başlatılan peyzaj geliştirme
projesi kapsamında fabrika sahasındaki ağaçların envanteri oluşturulumuş olup, her
ağacın altında türünü ve yaşını gösteren plakalar bulunmaktadır. çevre düzenlemesi ve
peyzaj çalışmaları bir ziraat mühendisi kontrolünde hazırlanan yıllık planlar kapsamında
yürütülmektedir.




                                                                                                    13

     “atiktan geleceğe yatirim” projesi:
     çalışanlarımızda ve toplumda çevre bilincinini geliştirilmesi amacıyla; evlerimizden,
     firmamızdan ve komşu firmalardan çıkan cam şişe, plastik, karton, ve kağıt gibi atıkları
     değerlendirerek, hem çevre yükünün azalmasını sağlamak, hem de ekonomiye katkı
     sağlamak üzere 1996 yılında bir proje başlatılmıştır.
     çalışmalar; çalışanlar tarafından kurulan bir dernek vasıtasıyla sürdürülmüştür. bu amaç
     daha sonra bir eğitim misyonuna dönüşmüştür. toplanan paranın en iyi kullanma şeklinin
     ülkemizin içinde bulunduğu koşullar nedeniyle bir okul yaptırmak olduğuna karar
     verilmiştir.
       “atıktan geleceğe yatırım” sloganı ile işyerimizden ve evlerimizden kaynaklanan ve
     geri dönüşümü olan atıkların etkin bir toplama sistemi ile değerlendirilmesi çalışmaları,
     1999’da yaşanan iki büyük deprem sonrası ağır hasar gören düzce’de bir okul yaptırılması
     ile sonuçlandırılmıştır. çevrem ilköğretim okulu 2001 -2002 eğitim öğretim yılında
     hizmete açılmıştır.
     öğretim yılı başlamadan önce, çevrem ilköğretim okulunun tüm bakım ve onarım
     çalışmaları pharmavision çalışanları çevre ve eğitim gönüllüleri derneği
     tarafından yaptırılmaktadır.
     çevrem ilköğretim okulu öğrencileri için bilgisayar laboratuvarı kurularak, derslerde her
     öğrenciye bir bilgisayar ile çalışma imkanı sağlanmıştır.
     okul bahçesine basketbol ve voleybol sahaları yaptırılarak, öğrencilerimizin bedensel ve
     sportif gelişmelerinin sağlanması, başarılı ancak maddi imkanı olmayan öğrencilere burs
     verilmesi suretiyle eğitimlerini sürdürmeleri desteklenmiştir.
     öğrencilerin sanatsal ve kültürel faaliyetlerinin de desteklenmesi amacıyla, yarışmalar
     düzenlenmiştir. bu kapsamda,        2004 - 2005 eğitim, öğretim yılında düzenlenen
     “cumhuriyetin bize kazandırdıkları” konulu resim yarışmasında dereceye giren öğrencilere
     ödülleri 22.10.2004 tarihinde ödül töreni ile verilmiştir.
     dört kategoride ilk üç eserin seçildiği yarışmada dereceye giren resimler, okulda
     sergilenmesi için çerçeveletilerek okul yönetimine teslim edilmiştir.
     öğrencilere üniversite eğitimleri sırasında, firmamızda staj imkanı ve mezuniyet sonrası iş
     imkanı sunulması projemizin hedefleri içindedir.




14

en iyi ilaç “eğitim” projesi:
bu proje; atıktan geleceğe yatırım projesinin devamı olarak;
pharmavision çalışanları çevre ve eğitim gönüllüleri derneği’nin faaliyetleri kapsamında
yürütülmektedir.
çalışmalar, çağdaş yaşamı destekleme derneği koordinasyonunda, “en iyi ilaç eğitim”
projesi adı altında 2006 - 2007 eğitim-öğretim yılında başlatılmıştır.
bu proje ile, eczacılık fakültelerinde ve kimya meslek liselerinde öncelikli olarak kız
öğrencilere eğitim bursu verilmektedir.
burs verilen öğrencilerimiz firmamıza teknik gezi düzenleyerek, çalışmalarımızı yerinde
görmektedir. bursiyer öğrencilerimize staj imkanı ve sonrasında iş imkanı öncelikli olarak
sağlanmaktadır.
öğrencilerimizin eğitim başarıları takip edilmektedir.




                                                                                             15

     ilke 9: çevre dostu teknolojilerin gelişmesi ve yaygınlaşması desteklenmelidir.
     firmamızda, yeni yatırım veya yapılması planlanan değişikliklere ait faaliyetlerin tümü
     entegre yönetim sistemlerince risk analizlerinin yapılması ile başlamaktadır.
     tüm projelerin çevreye olan etkisi dikkate alınmakta,teknoloji seçilirken atık oluşturmayan
     /atığı minimize eden, çevre dostu teknolojilere öncelik verilmektedir.
     entegre yönetim sistemi kapsamında yürütülen çalışmaların özünü kaynakların yönetimi
     oluşturmaktadır. bu çalışmalardan başlıcaları;
     •    doğal kaynakların sürdürülebilir kullanılması ve yönetimi,
     •    bilgisayar destekli imalat, otomasyon sistemleri,
     •    enerji tasarrufu çalışmaları, doğalgaz kullanımı,
     •    tozsuz teknolojiye geçiş (etkin filtrasyon sistemleri- çalışanı, çevreyi ve ürünü
          maksimum koruma)
     •    kirlilik yükünü azaltan ve yan ürün oluşturmayan teknolojilerin seçimi.
     •    yeni yatırımların çevre yükü açısından değerlendirilmesi, mevcut proseslerde atık
          azaltma çalışmalarının yürütülmesi,
     •    yüksek oranda geri kazanılmış ambalaj malzemesi kullanılması,
     •    çalışanların çevre, sağlık, teknik emniyet, konularındaki eğitimlerinin sürekliliğinin
          sağlanması,
     •    eğitim çalışmaları ( eğitilmiş ve bilinç düzeyi yüksek insan gücü ile çalışma)
     •    eğitim çalışmalarında üniversite-sanayi işbirliğinin sağlanması,
     •    firma uygulamalarının üniversitelerin çevre-kimya bölümü öğrencileri ile paylaşımı,
     •    komşu firmalar ile acil durumlarda iletişim işbirliği çalışmaları, mesleki gruplar ve sivil
          toplum kuruluşları ile yapılan işbirliği faaliyetleri, eğitim faaliyetlerine katkılar,
     •    entegre risk yönetimi çalışmaları
     sayılabilir.

     geçmişten günümüze değin yaptiğimiz bazi faaliyetlerimiz
     özetle;
     üretim alanlarında gerçekleştirilen modernizasyon uygulamaları sonucunda, etkin
     filtrasyon sistemleriyle donatılan havalandırma sistemleri ve endüstriyel hijyen yönetim
     prensipleri sayesinde; çalışanlara sağlıklı bir ortam sağlanmış ve çeşitli ürünlerin üretimi
     sırasında oluşabilecek çapraz kontaminasyonun önüne geçilerek yüksek kalitede proses
     sahaları oluşturulmuştur. bu sayede hava emisyonları önlenmiştir.
     üretimde daha modern ekipmanların kullanımına geçilmesi sayesinde, elektrik tüketimi
     birim ürün başına ortalama % 40 azaltılmıştır.
     enerji tesislerinde fuel-oil yerine doğal gaz kullanımına 1994 yılında başlanmış ve bu
     sayede co, so2 zararlı emisyonlar % 90-99 arasında ve nox emisyonlar da %25 oranında
     azaltılmıştır .
     1996 yılında, enerji tesislerinde baca gazları ısısının geri kazanımı sonucunda enerji
     kullanımındaki verim % 10-15 artmıştır. kazan suları periyodik olarak kontrol edilerek
     verimin düşmemesi sağlanmaktadır.
     yeni yatırımlarda, üretim tesisleri ile birlikte çevre kirlenmesini önlenmesi için kurulan

16
     sistemler entegre olarak devreye alınmaktadır. granülasyon tesisleri, scrubberlar ile birlikte
     kurulmak suretiyle havaya verilecek emisyonlar önlenmiştir.

firmamızda evsel ve endüstriyel atıksuların arıtıldığı atıksu arıtma tesislerinin verimlilikleri
çevre laboratuvarımız tarafından sürekli takip edilmektedir
imalat, servis hizmetleri, bahçe bakımı, temizlik gibi tüm iş süreçlerinde kullanılan
malzemelerin güvenlik bilgi formları temin edilmekte kullanılan malzemelere ilişkin
çalışanlar bilgilendirilmektedir.
kapasitesi genişletilen su soğutma ünitesinde, ozon tabakasına zarar veren cfc içerikli
gazlar yerine, klor içermeyen zararsız gazların kullanılması sağlanmıştır. mevcut cfc
kullanan soğutucular ise, mevzuata uygun bir program dahilinde değiştirilmektedir.
hammadde ve yardımcı maddelerin teşhisi için, konvansiyonel yöntemler yerine doğrudan
infrared kontrol sistemine geçilmiştir.
bu sistemin kullanımıyla, numune alımı ortadan kaldırılmış, dolayısıyla sarfedilen hammadde
ve yardımcı madde atıkları ile bu maddelerin analizlerinde kullanılan kimyasal maddeler ve
buna bağlı olarak da ilgili laboratuvar atıkları yaklaşık % 30 oranında azaltılmıştır. çalışma
süresi olarak da zamandan tasarruf edilmiştir.
bazı farmasötik aktif ve yardımcı maddelerin; 25 kg’lık iç ambalajı plastik dışı karton olan
koliler yerine 500 kg’lık tek plastik ambalajlarda temin edilmeye başlanmasıyla, ilaç aktif ve
yardımcı maddesi bulaşık ambalaj malzemeleri ağırlıkça % 50 oranında azaltılmış, karton
tüketimi önlenmiştir. ilaç endüstrisinde temin edilen her hammadde ambalajı içeriğinin
kalite kontrol testine tabi tutulması zorunlu olduğundan, ambalaj sayısının azalması; kalite
kontrol analizlerinde kullanılan kimyasal madde miktarlarını da düşürmüştür. eskiden 500
kg hammadde için, 20 analiz yapılması zorunluyken, geçilen sistem ile bir analiz yeterli
olmuştur.
baskılı ambalaj malzemelerinde master film kullanımına son verilerek cd uygulamasına
geçilmesi. bu proje ile master film hazırlığı esnasında matbaalarda film hazırlama-baskı
bölümünde kullanılan solventler, atıksu ve baskı için gereken asetatın kullanımına son
verilmiştir. master filmler bilgisayar ortamında hazırlanmaktadır.
tabletlerin film kaplamasında çözücü kullanımından vazgeçilerek su bazlı yönteme
geçilerek, çevre dostu proses ile üretim gerçekleştirilmiştir.
ağızdan alınan solüsyonların formülasyonunda konservan madde olarak benzil alkol
kullanımı kaldırılmıştır.
firmamız bünyesinde 1985 yılından bu yana sürdürülen çalışmalarda, çevresel hedefler
daima firma ticari hedefleri ile eş tutulmuştur. 2004 yılında çevre, sağlık, teknik emniyet
konularında yapılan yatırımların toplam ciro içindeki payı; % 2 civarındadır.




çapraz kontaminasyonun                   doğal gaz ile so2 zararli emisyonlar
önüne geçilerek hava                     % 90-99 arasinda ve nox emisyonlar
emisyonlari önlenmiştir.                 da %25 oraninda azaltilmiştir.
elektrik tüketimi % 40                   ilaç aktif ve yardimci maddesi bulaşik
azaltilmiştir.                           ambalaj malzemeleri ağirlikça % 50
                                         oraninda azaltilmiş, karton tüketimi
enerji kullanimindaki                    önlenmiştir.
verim % 10-15 artmiştir.



                                                                                                   17

     atık yönetimi çalışmaları:
     firmamızdan kaynaklanan,
     •   evsel ve değerlendirilemeyen atıklar belediye ile yapılan sözleşme kapsamında ilçe
         belediyesi tarafından toplanmaktadır.
     •   işyeri sağlık ünitesi ve mikrobiyoloji laboratuvarından kaynaklanan atıklar; ilçe
         belediyesi ile yapılan sözleşme kapsamında istaç’a gönderilmektedir.
     •   tehlikeli atıklar; lisanslı taşıyıcılar ile lisanslı geri kazanım/ bertaraf tesisine
         gönderilmektedir.
     •   evsel ve endüstriyel atıksular arıtma tesislerinde arıtıldıktan sonra iski kanalına deşarj
         edilmektedir.
     •   değerlendirilebilir atıklar, belediye sistemine verilmektedir.
     su ve enerji kullanımı:
     •   su kullanımı, kuyu ve şebekeden sağlanmaktadır. yerel mevzuat kapsamında sınır
         değerlerin yak. % 60 daha altında arıtılan atıksular ise, şehir kanalizasyon şebekesine
         verilmektedir.
     •   enerji olarak, doğalgaz ve elektrik enerjisi kullanılmaktadır.
     firmamızda yürütülen enerji tasarrufu çalışmaları özetle,
     •   enerjinin etkin kullanımını sağlamak amacıyla ; firmamızda günlük iş saatleri
         içerisinde 15 dakika süre ile kullanılmayan bilgisayarların monitörlerinin otomatik
         olarak kapanması uygulaması mevcuttur. böylelikle gerek öğle arasında, gerekse
         toplantılar gibi bilgisayar başında olmadığımız zamanlarda monitörün         harcadığı
         elektriği önlemektedir.
     •   bu uygulama ile bir bilgisayar günde ~0,2 kwh, sadece monitörlerimizi kullanmadığımız
         zamanlarda kapatarak yılda yaklaşık 5000 kwh’lık tasarruf yapma öngörülmüştür.
     •   enerji tasarruflu ampul kullanımı, ampullerin periyodik temizliğine dikkat edilmesi,
     •   kullanılmayan elektronik cihazların bekleme durumunda bırakılmaması,
     •   kazanlarda ekonomizer kullanımı,
     •   havalandırma sistemlerinde resirkülasyon,
     •   otomotik kontrollü klima sistemleri,
     •   imalatta kesintisiz üretim hatları,
     •   dış aydınlatmada gün ışığına bağlı otomotik aydınlatmalar,
     •   basınçlı hava temininde frekans konvertörlü kompresör kullanımı,
     •   reaktif enerji kompanzasyonu
     •   çalışanlara enerji tasarrufu eğitimi, bilinç geliştirilmesi,
     •   yoğun enerji kullanılan ekipmanların enerji dostu ekipmanlarla değişimi,
     •   etkin izolasyon.

     hedef: % 10
     enerji tasarrufu




18

pharmavision çevre sloganı yarışmaları (2007-2011)



    2007 yılı birinciliğe değer bulunan slogan;

    “eriyen buzullar değil, çocuklarimizin geleceği”
    slogan sahibi:
    metin dura / elektrik atölyesi

    2009 yılı birinciliğe değer bulunan slogan;
    doğayı koruyan, çevreci bir firmayız. çünkü;….

    biliyoruz; doğa varsa, biz de variz.
    slogan sahibi:
    koray alpaslan / planlama

    2011 yılı birinciliğe değer bulunan slogan;

    “önemsemeyerek kirlettiğin çevre,
    önemsediklerinin geleceğini karartir.”
    slogan sahibi:
    ali yılmaz / solüsyonlar




                                                       19

     ilke 10: iş dünyası her türlü yolsuzlukla mücadele etmeli̇ di̇ r.
     pharmavision kurumsal yönetim anlayışı gereği, karar alırken ve uygularken asgari olarak
     yerel ve uluslararası yasalarla belirlenen normları esas almakta, genel ahlak ilkelerine
     ve kurumsal değerleri ile çalışma prensiplerine uygun bir süreç izlemektedir. bu noktada
     benimsediğimiz temel değerler öncelikle hukukun üstünlüğü olmak üzere, şeffaflık,
     dürüstlük, gizlilik kurallarına dikkat etmek, çıkar çatışmalarına girmekten kaçınmaktır.
     konuyla ilgili olarak personel yönetmeliğimizde “çalişanin sorumluluğu ve iş ahlaki
     ilkeleri” başlığı altında, tüm çalışanlarımızın uymaları gereken ana ilkeler ayrıntılı olarak
     belirlenmiştir. söz konusu ilkeler işe başlarken oryantasyon eğitimiyle ve daha sonra
     tekrarlanan eğitimler ile çalışanlara aktarılmaktadır.
     toplam 12 alt başlık altında yer alan etik ilkelere ilişkin sorumluluklardan bazıları aşağıda
     örnek olarak sunulmuştur.
     •   görevde özen sorumluluğu,
     •   sır saklama sorumluluğu,
     •   üçüncü kişi ve kuruluşlarla ilişkilerde özen sorumluluğu,
     •   iş ahlakı ilkelerine aykırı hareket edenleri bildirme sorumluluğu,
     •   çıkar çatışması ilkelerine uyma sorumluluğu.
     bu doğrultuda, pharmavision çalışanları, yürüttükleri faaliyetlerde, doğrudan veya dolaylı
     etik değerleri yok sayacak, iş ahlakına aykırı davranışlarda bulunmazlar.
     öte yandan etkin bir kurumsal yönetim için uluslararası standartlarda iç denetimle ilgili
     sistemlerin kurulmuş olması önemlidir. sadece finansal alanlarda değil, tüm iş süreçlerinde
     periyodik denetimler ve şeffaflık kurumsal yönetim anlayışımızın temel taşlarıdır. mevcut
     uluslararası yönetim sistemlerinin entegrasyonu ile bu denetimler periyodik olarak
     yapılmaktadır. tüm iş süreçleri için oluşturulmuş olan standart operasyon prosedürleri
     (sop) ve iç talimatlar, uygulamadaki yol haritalarımızı oluşturmaktadır. iç denetimlerde
     özellikle prosedürlerde sapma olup olmadığı gibi hususlar mercek altına alınmaktadır.
     pharmavision tüm finansal faaliyetleri açısından da ayrıca bağımsız denetim şirketleri
     tarafından denetlenmektedir. bu sürecin önemli bir bölümü olan vergi boyutu da yerel
     yasalar ve uluslararası raporlama standartları çerçevesinde değerlendirilmekte ve
     sonuçlandırılmaktadır.




20

bu ilkelerle çalişmalarimiz sonucunda elde ettiğimiz
başarilarimizin belgeleri:

1993   t.c. çevre bakanlığı çevre beratı

1995   türkiye kimya sanayicileri derneği üçlü sorumluluk ödülü
       istanbul sanayi odası ilk büyük çevre ödülü

1998   ts en iso 14001 çevre yönetim sistemi sertifikası
       (hoechst marion roussel’in dünyadaki fabrikaları içinde ilk)
       ana firma hoechst marion roussel’in performans ödülü

1999   bs 8800 iş sağlığı ve güvenliği standardı sertifikası (türk ilaç sektöründe ilk)

2000   ohsas 18001 iş sağlığı ve güvenliği yönetim sistemi sertifikası (türkiye’de ilk)
       sa 8000 sosyal sorumluluk standardı sertifikası (türkiye’de ilk)
       istanbul sanayi odası büyük çevre ödülü
       istanbul sanayi odası sektör çevre ödülü

2001   türkiye kimya sanayicileri derneği üçlü sorumluluk ödülü
       boğaziçi üniversitesi prof. kriton curi çevre ödülü

2004   ts 13001 (haccp) tehlike analizi ve kritik kontrol noktaları yönetim sistemi
       sertifikası (türk ilaç sektöründe ilk)

2005   türkiye kimya sanayicileri derneği üçlü sorumluluk proje ödülü
       cefic avrupa kimya sanayii konseyi mansiyonu
       istanbul sanayi odası sektör çevre ödülü

2006   ts en iso 22000 gıda güvenliği (ürün güvenliği) yönetim sistemi sertifikası
       (türk ilaç sektöründe ilk)
       avrupa birliği çevre ödülleri yönetim kategorisi finalisti

2007   ts iso/iec 27001 bilgi güvenliği yönetim sistemi sertifikası (türk ilaç
       sektöründe ilk)

2008   ts en iso/iec 17025 laboratuvar belgesi (türk ilaç sektöründe ilk)
       t.c çalışma ve sosyal güvenlik bakanlığı sigarasız işyeri en iyi uygulama
       örneği

2010   akdeniz üniversitesi türkiye ölçeği çevre hizmet ödülü
       birleşmiş milletler küresel ilkeler sözleşmesi taahhüdü

2011   ts en 16001 enerji yönetim sistemi belgesi
       (türk ilaç sektöründe ilk)
                                                                                          21

pharmavision san. ve tic. a.ş.
davutpaşa cad. no.145
tr-34010 topkapı - istanbul
telefon: +90 212 482 00 00
fax: +90 212 482 00 86
http://www.pharmavision.com.tr
