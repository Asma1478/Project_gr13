zpráva
o společenské
odpovědnosti
2016

obsah


3       úvodní slovo

4       představení společnosti

9       ekonomické řízení

11      sociální oblast

18      bezpečnost a ochrana zdraví při práci (bozp)

19      životní prostředí

22      závěrečné slovo




zpráva o společenské odpovědnosti 2016                 2

úvodní slovo




                                                                      ing. františek červenka
                                                                   jednatel a ředitel společnosti
                                                                 představitel společnosti pro csr


vážení přátelé,

s potěšením vám představujeme další pravidelnou zprávu o společenské odpovědnosti (corporate social report)
společnosti šroubárna kyjov. pokusili jsme se do ní zahrnout většinu klíčových aktivit, kterým se naše společnost
v oblasti společenské odpovědnosti v minulém roce věnovala nebo je podporovala.

tato zpráva přináší na jedné straně hodnocení dosažených výsledků období roku 2016 ve všech stěžejních
oblastech podnikání, tzn. ekonomické, sociální a ekologické, na straně druhé představuje souhrn informací
o plánech a budoucím rozvoji systému společenské odpovědnosti v našich podnikatelských aktivitách. tento
dokument zřetelně zdůrazňuje skutečnost, že společenská odpovědnost je neodmyslitelnou součástí nejen naší
strategie, mise a vize, ale hlavně součástí naší každodenní práce.

přesto, že rok 2016 nebyl pro nás z pohledu plnění stanovených cílů zrovna lehký, dařilo se nám udržet
zaměstnanost, investovat a rozšiřovat rozvojové výrobní programy a taky finančně podpořit vybrané organizace
v našem regionu.

věříme, že tato zpráva bude pro vás zajímavým a přínosným zdrojem informací a zároveň doufáme, že se nám díky
ní podařilo zdůraznit důležitost společensky odpovědného chování, udržitelného rozvoje a také zodpovědnost
šroubárny kyjov na trvalém zlepšování kvality života nejen zaměstnanců společnosti, ale i obyvatel v nejbližším
okolí.




zpráva o společenské odpovědnosti 2016                                                                   3

představení společnosti
šroubárna kyjov patří k nejvýznamnějším firmám kyjovského regionu. od jejího vzniku v roce 1950 zastává pozici
významného výrobce spojovacího materiálu nejen v tuzemsku, ale i v zahraničí. je největším výrobcem
železničních šroubů v evropě a lídrem ve výrobě železničního sortimentu již 66 let. společnost má cenné know
how v železničním průmyslu a výkovcích, moderní technologické a měřící zařízení, vlastní výrobu strojů
pro železniční sortiment, vlastní údržbu a výrobu nástrojů.




vyráběné výrobky jsou dodávány na tuzemský trh i do zahraničí, a to do více než 40 zemí světa. své uplatnění
nacházejí nejen v oblasti železničního sortimentu, ale i ve stavebnictví, strojírenství, energetice a automobilovém
průmyslu. zejména v posledních třech letech se úspěšně rozvíjí projekty obrábění ložiskových kroužků a výroby
vaček, do kterých firma investuje nemalé prostředky.

společnost byla privatizována v roce 1991 a od roku 2008 je členem skupiny třinecké železárny - moravia steel, kdy
jediným vlastníkem společnosti jsou třinecké železárny, a.s.. firma je dlouhodobě prosperující a finančně
stabilní, přičemž své výrobky z 87% vyrábí ze vstupního materiálu mateřské společnosti tž/ms.

největší objem výroby představuje výroba pražcových šroubů, konstrukčních šroubů, hákových šroubů, šroubů
pro železniční svršek, matic apod. další oblastí je výroba ložiskových kroužků a vaček pro automobilový průmysl
a speciálních spojovacích součástí pro stavebnictví, šrouby do zdiva a betonu, izolátorové háky, roubíky, svorníky.
důležitou oblastí, která se v posledních letech úspěšně rozvíjí, je finalizace ložiskových kroužků obráběním.



zpráva o společenské odpovědnosti 2016                                                                     4

nosné výrobky šk




naše výroba musí být bezpečná a dlouhodobě udržitelná




naše podnikání
klíčovou podnikatelskou aktivitou naší společnosti je výroba a prodej spojovacího materiálu pro železnice,
stavebnictví, doly, strojírenství a automobilový průmysl. díky rozsáhlým investicím do provozního zařízení a také
ekologickým investicím je zvyšována nejen přidaná a užitná hodnota našich výrobků, čímž také snižujeme náklady,
ale i zátěž na životní prostředí.




zpráva o společenské odpovědnosti 2016                                                                   5

spolupráci s našimi zákazníky a dodavateli stavíme na partnerství. podstatou partnerských vztahů s touto
zainteresovanou skupinou je spolupráce na trvalém zlepšování námi vyráběné produkce tak, aby maximální měrou
vyhovovala nejen současným potřebám našich zákazníků a uživatelů, ale i jejich budoucím požadavkům a
očekáváním. v tomto směru dále rozšiřujeme a modernizujeme výrobu.

v roce 2016 společnost dosáhla tržby za vlastní výrobky ve výši 776 mil. kč. vyrobených bylo 18 276 t výrobků,
přičemž podíl zpracovaného materiálu z třineckých železáren a. s. v tunách činil 87%. z celkového prodeje
směřovalo na tuzemský trh 18,2% výrobků, což představuje tržby ve výši 141,4 mil. kč. proti předchozímu roku jsme
zaznamenali pokles o 48,6%. největší vliv na pokles mělo ukončení čerpání dotací eu do železniční infrastruktury.
projevil se taky nepříznivý vývoj světové politické a ekonomické situace, s čímž souviselo pozastavení některých
zahraničních projektů a téměř úplné pozastavení výstavby a údržby železnic v tuzemsku.

exportní dodávky činily 634,8 mil. kč, tj. 81,8% produkce. nosným sortimentem byly dodávky pro železnice ve výši
64% a do automobilového průmyslu směřovalo 16% výrobků. z pohledu regionů 86% produkce směřuje do evropy
a 16% do ostatních světadílů. v oblasti prodeje železničního sortimentu jsme s firmou vossloh spolupracovali
například na mimoevropských projektech v saudské arábii, kataru, mauretanii, egyptě, peru, brazílii nebo malajsii.
v sortimentu obráběných ložiskových kroužků jsme zvýšili sériovou výrobu na 1,3 mil. ks pro firmy skf, ina a koyo
a připravujeme projekt pro firmu fag. bylo vyrobeno 22,4 mil. ks vaček, což znamená růst o 67% proti roku 2015.

investice ve výši 104 mil. kč v roce 2016 byly zaměřeny zejména na rozvoj výroby vaček pro spalovací motory
a obrábění ložiskových kroužků. pro zvýšení kapacity výroby vaček jsme instalovali kovací lis aks 7 realizovaný
pracovníky údržby, novou žíhací pec od firmy realistic a další kontrolní linku na vačky. těmito investicemi jsme
zvýšili roční kapacitu na 40 mil. ks vaček.




               nová žíhací pec realistic na vačky a ložiskové kroužky


pokračovali jsme v projektu finalizace ložiskových kroužků obráběním. jeho hlavním cílem je zvýšení přidané
hodnoty našich výkovků přidáním další operace obrábění a rozšíření sortimentu vyráběného na lisech sakamura
a aks63. za tímto účelem jsme dlouhodobě pronajali halu od společnosti hope consulting, ve které bude
soustředěna veškerá technologie spojena s tímto projektem. pořídili jsme dva cnc stroje bisub a cnc takisawa.
v rámci zvýšených požadavků na výrobu obráběných kroužků jsme pořídili měřící stroj konturograf.

některé investiční akce jsou realizovány výhradně prostřednictvím externích firem, na vybraných akcích se
významnou mírou podílí zaměstnanci střediska technický rozvoj a údržba.




zpráva o společenské odpovědnosti 2016                                                                   6

rozvoj naší výrobní základny i veškeré další aktivity směřujeme na zvyšování úrovně kvality a zavádění nových
výrobků i progresivních technologií s cílem uspokojit současné požadavky i budoucí potřeby zákazníků na kvalitu
našich dodávek.




                  nová kontrolní linka č. 3 na vačky s využitím robota stäubli

dále je naší snahou efektivně využívat nakupované suroviny, materiály, energie a snižovat jejich spotřebu, snižovat
objemy vznikajících odpadů a zároveň zvyšovat jejich další využití, preventivně snižovat negativní dopady výroby
na zdraví a životy lidí, životní prostředí a majetek, minimalizovat dopady případných havárií na zdraví a životy lidí,
životní prostředí, majetek a výsledky podnikání.

v oblasti projektů zlepšování jsme se zaměřili na snížení energetické náročnosti výroby. postupně je realizován
projekt „snížení energetické náročnosti ve šroubárně kyjov“ s využitím dotací op pik po 3.1. v rámci této oblasti
jsme zavedli a získali certifikát iso 50001.

velkou pozornost jsme věnovali zlepšení inovačního systému. průběžně je vytvářen zásobník projektů zaměřených
na procesy a výrobky, který přinese zavedení nových výrobků, zvýšení rentability, flexibility a snížení nákladů.
dalším z významných projektů bylo dokončení implementace pokročilého plánování výroby plantune. jeho
přínosem je zvýšení termínové včasnosti dodávek zákazníkům, zvýšení cez a rozšíření plánování na další operace.

v oblasti zvyšování produktivity výroby a zlepšování procesů jsme pokračovali v rozšíření vis, kde jsme se zaměřili
na proces obrábění ložiskových kroužků. k dalším významným projektům patří projekt úsporných opatření, který
zahrnuje snížení spotřeby nástrojů, režijního materiálu a thn vsázky. pokračovali jsme také v rozšiřování metod 5s
na další pracoviště.




   původní stav – sklad podložek                              nový stav – sklad podložek
zpráva o společenské odpovědnosti 2016                                                                        7

principy společensky odpovědného chování uplatňujeme ve všech třech oblastech -
ekonomické, sociální a životního prostředí.

jsme společensky zodpovědnou j




závazek vedení
každý člen vedení v rámci svých kompetencí:
-        zajišťuje dostatečné lidské, materiální a finanční
zdroje včetně možnosti využití dotačních
programů pro zajištění cílů, přezkoumává
jejich dostupnost a přiměřenost a garantuje jejich
účelné využití,
-        přijímá rozhodnutí výhradně v souladu s právními
předpisy a normami v oblasti kvality, environmentu,
hospodárného nakládání s energií, prevence havárií,
-        potlačuje jakékoliv projevy korupčního jednání,
-        zajišťuje, že pracovní činnost bude prováděna
bezpečnými pracovními postupy,
-        vede a motivuje zaměstnance k bezpečné práci,
-        očekává od svých zaměstnanců bezchybné
dodržování pracovních a technologických postupů
s aktivním přístupem k neustálému zlepšování práce
 jednotlivce i týmů, která vede ke splnění cílů
a snižování nákladů na všech pracovištích.




zpráva o společenské odpovědnosti 2016                                   8

ekonomické řízení
uplynulý rok 2016 patřil ve šroubárně kyjov k těm náročnějším. po dvou mimořádně úspěšných letech jsme se
museli vyrovnávat s výrazným poklesem zakázek v oblasti železničního sortimentu, který byl způsoben nižšími
investicemi do výstavby železnic v čr i v zahraničí. přesto, že se nám hlavní plánované ukazatele nepodařilo splnit,
můžeme konstatovat, že dosažený hospodářský výsledek ve výši 77,6 mil. kč je za dané situace uspokojivý.
podařilo se nám ho vytvořit zejména v důsledku strategických rozhodnutí z předešlých období, kdy jsme se
rozhodli diverzifikovat výrobní portfolio. jedná se zejména o projekty rozvoje výroby vaček a obrábění ložiskových
kroužků, které se nám daří úspěšně rozvíjet. proto meziroční snížení tržeb u železničního sortimentu o 34% jsme
částečně kompenzovali nárůstem tržeb z těchto výrobních segmentů.




                       nový provoz obrábění ložiskových kroužků

vývoj zisku před zdaněním v letech 2014-2016

                                                                 rok 2014          rok 2015           rok 2016

 zisk před zdaněním (tis. kč)                                       112               138                78


dobré hospodaření naší firmy je pro prosazování společensky zodpovědného chování velmi důležité. přesto, že
pracujeme ve stále složitém podnikatelském prostředí, které se vyznačuje nestabilním vývojem v evropské
                                                     i celosvětové ekonomice, daří se nám dosahovat
                                                     pozitivních hospodářských výsledků. je to důležité nejen
                                                     pro další rozvoj firmy a spokojenost našich zaměstnanců,
                                                     ale také pro rozvíjení partnerských vztahů.

                                                        každoročně věnujeme pozornost kyjovskému regionu.
                                                        podporujeme aktivity místních organizací v oblasti kultury,
                                                        školství, sociálních služeb a zdravotnictví. na charitativní
                                                        účely jsme v loňském roce věnovali 0,4 mil. kč.

                                                        mezi nejvýznamnější projekty patřil finanční dar
                                                        nemocnici kyjov, dále jsme podpořili centrum služeb pro
                                                        seniory kyjov, domov sociálních služeb kyjov, organizaci
                                                        slabozrakých a nevidomých v kyjově a dětský domov
                                                        služeb ve strážnici. šroubárna kyjov podporuje také
                                                        extraligový hokejový tým hc oceláři třinec.



zpráva o společenské odpovědnosti 2016                                                                        9

           přispěli jsme finančním darem 200 tis. kč na modernizaci interního oddělení nemocnice kyjov


uplatňování stanovených principů včetně principů firemní kultury je předpokladem a zárukou dlouhodobého
naplnění firemní strategie a jsou definovány následovně:

    o   orientace na zákazníka
    o   předvídavost a inovace
    o   podnikatelský duch
    o   otevřenost ke změnám, flexibilita
    o   trvalé zlepšování procesů
    o   týmová práce
    o   partnerské myšlení
    o   důslednost, plnění dohod
    o   sdílení znalostí a zkušeností
    o   otevřenost a srozumitelnost v komunikaci
    o   vědomí společné zodpovědnosti za úspěch firmy
    o   trvalé rozvíjení důvěry


naše společenská odpovědnost se projevuje i v dobrých sousedských vztazích s jinými firmami a organizacemi
v regionu, jakož i s řídícími orgány města kyjov a okolních obcí. ve spolupráci s městem kyjov jsme zlepšili dopravní
situaci v centru města, a to vybudováním nové příjezdové cesty do areálu šroubárny kyjov. v průběhu roku 2016
byla již tato cesta plně využívána, čímž významně odlehčila městu od kamionové dopravy a obyvatelům jiráskovy
ulice od hluku a smogu z projíždějících kamionů.




zpráva o společenské odpovědnosti 2016                                                                     10

sociální oblast
šroubárna kyjov klade velký důraz na oblast lidských práv a jejich dodržování. zaměřujeme se
také na dodržování lidských práv u našich dodavatelů, kdy tuto problematiku zmiňujeme
v každé nové dohodě o kvalitě.

dodržujeme pravidla etického chování, která byla zakotvena do zásad chování obchodní
společnosti.


dbáme etických zásad,
dodržujeme právní předpisy
ciálníoblast
etické zásady a úcta k právu jsou základními principy našeho chování a firemní kultury. naše firma je obchodní
společností založenou a existující podle práva uplatňovaného v české republice. toto právo, či jakékoliv jiné právo,
jímž se naše vztahy řídí, soustavně sledujeme, známe, ctíme a bezpodmínečně a důsledně dodržujeme.




usilujeme o to, aby naše vztahy s našimi obchodními partnery, orgány veřejné správy, našimi zaměstnanci a
veřejností byly dlouhodobě etablované, stabilní a založené na vzájemném respektu a na oprávněné důvěře v
poctivé jednání. jednáme a přijímáme svá rozhodnutí v souladu se zásadami zaměstnanecké kolegiality a
poctivého obchodního styku a v souladu s právy a povinnostmi, které nám vyplývají z právních předpisů,
z rozhodnutí orgánů veřejné správy a ze smluvních vztahů, jejichž jsme účastníkem.



vážíme si našich zaměstnanců
dodržování lidských práv je v našem podniku samozřejmé. nepodněcujeme a ani netolerujeme jakékoliv projevy
diskriminace.

odsuzujeme jakékoliv formy násilné, nucené či jinak nelegální práce. odsuzujeme zneužívání práce dětí.
zaměstnáváme pouze osoby splňující podmínky stanovené právními předpisy. spolupracujeme se školami
a podílíme se na odborné přípravě žáků středních odborných škol, zejména ve středisku nástrojárna. činíme tak
podle smluv s těmito školami ve zvláštním režimu, odpovídajícím věku, znalostem a zkušenostem žáků.
netolerujeme jakoukoliv nelegální práci, a to ani u našich obchodních partnerů. standardem v našich vtazích se
zaměstnanci jsou vždy postupy a podmínky stanovené právními předpisy. to se týká též uzavírání a obsahu
pracovních smluv či jiných pracovněprávních smluv a dohod, pracovní doby, udělování volna, přestávek v práci,
nařizování přesčasů, odměňování, provádění srážek ze mzdy či ukončení pracovněprávních vztahů. naše
zaměstnance řádně odměňujeme za pracovní výkon včetně příplatků za práci odpoledne, v noci, o víkendu
a o svátcích a za přesčasovou práci. nad rámec zákona poskytujeme svým zaměstnancům sociální a jiné výhody.

ve vztahu k našim zaměstnancům, ale též ve vztahu k orgánům veřejné moci, plníme veškeré naše zákonné
informační povinnosti. respektujeme práva našich zaměstnanců včetně práva na setkání a kolektivní vyjednávání.
respektujeme pozici odborové organizace působící v našem podniku, jakožto zástupců našich zaměstnanců
a považujeme je za naše partnery v sociálním dialogu.

s našimi zaměstnanci soustavně komunikujeme včetně setkání a porad s vrcholovým managementem a ostatními
vedoucími zaměstnanci, jakož i informování našich zaměstnanců o aktuálních záležitostech prostřednictvím
centrálních informačních tabulí, informačních tabulí na pracovištích, informačních obrazovek, elektronického
informačního systému a firemního časopisu vnitropodnikový zpravodaj.

zpráva o společenské odpovědnosti 2016                                                                     11

vítáme dotazy a připomínky našich zaměstnanců, pro něž jsou v našem podniku využitelné též schránky „náměty
a dotazy“. každý rok provádíme šetření spokojenosti našich zaměstnanců, vyhodnocujeme ho a řešíme
připomínky. všechny naše zaměstnance pravidelně každoročně hodnotíme. nebráníme se stížnostem našich
zaměstnanců ani jiných osob, a těmito stížnostmi se zodpovědně zabýváme.




                  porada vedení společnosti



důsledně dbáme na bezpečnost a ochranu zdraví
bezpečnost a ochrana zdraví našich zaměstnanců je organickou součástí veškerých našich aktivit a má nejvyšší
prioritu. v našem podniku vytváříme co nejpříznivější pracovní podmínky. dodržujeme bezpečnostní program
prevence havárií; dbáme
na to, aby každá pracovní činnost byla prováděna bezpečnými pracovními postupy.

zpracovali jsme a soustavně hodnotíme a aktualizujeme systém identifikace a hodnocení rizik možného poškození
zdraví při práci, obsahující též opatření k odstraňování rizik poškození zdraví.

vyznáváme prevenci. naše zaměstnance soustavně vzděláváme a vychováváme k bezpečné práci a k ochraně
zdraví. našim
zaměstnancům poskytujeme osobní ochranné pracovní prostředky podle seznamu vyhotovených pro každé
pracovní místo. zaměstnancům na pracovních místech se zvýšenou tepelnou nebo fyzickou zátěží poskytujeme
ochranné nápoje.

důsledně zajišťujeme posuzování zdravotní způsobilosti našich zaměstnanců v systému pracovně lékařských
prohlídek, nepřipouštíme výkon práce neodpovídající zdravotní způsobilosti zaměstnance. dojde-li i přes naše úsilí
k nehodě, uplatní se náš systém zahrnující zajištění první pomoci, hlášení a vyšetřování úrazů či jiné neblahé
události a přijímání opatření k zamezení jejích opakovaného vzniku a k náhradám škod.



respektujeme hospodářskou soutěž
a duševní vlastnictví
jsme zastánci svobodné, čestné a spravedlivé hospodářské soutěže, nečiníme nic, co by takovou soutěž narušilo.
vyhýbáme se střetu zájmů a situacím, které mohou vyvolat podezření z takového střetu, včetně střetu našich
zájmů se zájmy našeho podniku. případné jednání ve střetu zájmů je možné pouze, pokud to dovoluje zákon.
ctíme práva duševního vlastnictví, zájem na zachování mlčenlivosti o obchodním tajemství a jiných důvěrných
zpráva o společenské odpovědnosti 2016                                                               12

informacích a tato práva a tyto informace chráníme v rozsahu daném právními předpisy, smlouvami s obchodními
partnery, souhlasy subjektů údajů a podnikatelskou etikou.

chráníme osobní údaje našich zaměstnanců, jakož i všech jiných osob, jejichž osobní údaje nám byly poskytnuty.
všichni naši zaměstnanci, kteří v rámci plnění svých pracovních povinností přicházejí do styku s osobními údaji, s
informacemi tvořícími předmět obchodního tajemství či s jinými důvěrnými informacemi, jsou zavázáni zachovávat
mlčenlivost o těchto údajích a informacích.




vážíme si našich obchodních partnerů
k našim obchodním partnerům přistupujeme jako k osobám, které nám jsou rovny, jednáme s nimi čestně
a transparentně, se ctí a spravedlivě. předpokládáme, že naši obchodní partneři vyznávají stejné zásady jako my,
pokud se přesvědčíme o tom, že tomu tak není, respektujeme to, pokud to není v rozporu s právními předpisy
a pokud to nevyvolává nadměrné riziko nebo nepůsobí újmu.

zavazuje nás, že pro naše obchodní partnery vytváříme hodnoty. ve vztahu k našim výrobkům uplatňujeme princip
trvalého zlepšování, zvyšování jejich přidané hodnoty, při současném snižování zátěže životního prostředí.

uplatňujeme strategii nulových chyb.

naše dodavatele vybíráme s důkladnou péčí tak, aby byla dodržena kvalita našich výrobků. s našimi dodavateli
sjednáváme dohody o kvalitě a vyhodnocujeme plnění jejich závazků.

zajišťujeme odpovídající dohled nad dodržováním pracovních a technologických postupů a nad řešením
případných stížností našich obchodních partnerů. vyhodnocujeme spokojenost našich obchodních partnerů.
chceme, aby náš obchodní partner s námi spolupracoval soustavně, nebo aby se k nám vrátil. úspěch našeho
obchodního partnera je i našim úspěchem.

vyznáváme jednotu slov a činů - co slíbíme, to splníme. podporujeme etickou podnikatelskou kulturu a své
povinnosti plníme pečlivě a čestně. jsme připraveni sjednávat s našimi obchodními partnery provedení auditu v
našem podniku.



odsuzujeme jakékoliv projevy korupce
vyznáváme nulovou toleranci vůči nabízení či přijímání úplatků.

naše zaměstnance přísně vedeme k tomu, aby se zdrželi jakéhokoliv korupčního jednání - nikdo nebude
v souvislosti s výkonem práce pro náš podnik, našim jménem nebo s odkazem na náš podnik vyžadovat nebo
přijímat jakékoliv plnění výměnou za poskytnutí jakékoliv výhody, ani takové plnění nabízet či poskytovat.


zpráva o společenské odpovědnosti 2016                                                                   13

jsme společensky odpovědným podnikem
naplňujeme svou firemní misi „společně pro příští generace“.



                                                                          podporujeme region,
                                                                          snažíme se přispívat k dalšímu zlepšování
                                                                          kvality života jeho obyvatel.

                                                                          spolupracujeme se školami, umožňujeme
                                                                          odborné výcviky učňům,
                                                                          výkon odborné praxe studentům
                                                                          středních a vysokých škol,
                                                                          poskytujeme konzultace při zpracování
                                                                          bakalářských a diplomových prací,
                                                                          zajišťujeme exkurze ve firmě.

                                                                          přispíváme na dobročinné a charitativní
                                                                          účely, zdravotnictví, kulturu, sport.




již třetím rokem vydáváme zprávu o společenské odpovědnosti, která je zveřejňována a je poskytována našim
obchodním partnerům.


zaměstnanost

bez kvalitní, profesionální a týmové práce našich zaměstnanců nemůžeme dosahovat úspěchu a naplňovat naše
poslání a vizi, implementovat nové strategie a plnit stanovené cíle. lidské zdroje patří ke klíčovému bohatství
firmy.




                          týmová práce je základ úspěchu firmy

v průběhu minulého roku jsme museli řešit mnoho problémů i nepopulárních opatření směřujících k udržení
stability firmy. jedním z nejdůležitějších byla oblast zaměstnanosti našich lidí, kdy na některých pracovištích byl
nedostatek práce a na jiných nedostatek kvalifikovaných odborníků. myslíme, že jsme tuto situaci zdárně vyřešili

zpráva o společenské odpovědnosti 2016                                                                    14

přesunem zaměstnanců na jiná pracoviště, čímž se zvýšila jejich flexibilita a nemuseli jsme přistoupit k propouštění
zaměstnanců. postupně jsme získali i chybějící technické kádry a obsluhy cnc strojů, kterých je v současné době
na trhu práce nedostatek, a které jsme nebyli schopni pokrýt z vlastních zdrojů.

v posledním roce měla společnost o 4 zaměstnance nižší průměrný stav než v předchozím roce.


                                                                  rok 2014          rok 2015            rok 2016

   počet zaměstnanců šk                                             327                337                333




systém vzdělávání

systém vzdělávání je nastaven tak, aby byla zajištěna požadovaná kvalifikační úroveň zaměstnanců v celém
spektru profesí. vzdělávání zaměstnanců je jedním z faktorů, který zvyšuje efektivitu a konkurenceschopnost
firmy. zaměstnanci jsou proškolováni prostřednictvím externích dodavatelů vzdělávacích služeb nebo interními
lektory. kromě toho se provádí pravidelná opakovaná školení ze systému jakosti, bezpečnosti práce, interních
směrnic apod.



                                                         každoročně vkládáme do rozvoje a vzdělávání nemalé
                                                         prostředky. v roce 2016 činily výdaje na vzdělávání
                                                         693 tis. kč.

                                                         pro rok 2017 jsou zvažovány výdaje ve výši téměř 2 mil. kč.
                                                         obdobně jako v minulosti chceme využít i možnost
                                                         čerpání dotací na vzdělávací projekty ve spolupráci
                                                         se svazem zpracovatelského průmyslu.




motivační programy

zaměstnanci jsou za pracovní výkon odměňováni nejen formou mzdy, ale také řadou jiných opatření a sociálních
výhod, které podněcují kvalitní výkon a současně kompenzují vlivy pracovního prostředí v hutní druhovýrobě.
zvýhodnění jsou poskytována nad zákonný rámec. jejich prostřednictvím chceme v co nejvyšší míře motivovat
zaměstnance k podpoře záměrů a cílů celé společnosti.


oblast odměňování

        prémiování - řádné a mimořádné prémie
        fond vedoucího
        vyšší sazby příplatků za práci odpoledne, v noci, sobotu a neděli, svátek, přesčasovou práci
        odměny za hospodářské výsledky



personální rozvoj

      vytváření podmínek pro profesní růst zaměstnanců
      odborné a jazykové kurzy
      školící programy


zpráva o společenské odpovědnosti 2016                                                                      15

oceňování zaměstnanců

     slavnostní udělování titulu „zaměstnanec roku“ s finanční odměnou na prestižní slavnostní akci
      třineckých železáren „královna ocel“
     poskytování odměn při životních jubileích a odchodu do důchodu


podpora zdraví

       úhrada vstupních lékařských prohlídek
       úhrada nákladů na preventivní vyšetření
       úhrada masáží a jiných rehabilitačních úkonů
       organizování rekondičně-rehabilitačních pobytů v lázních luhačovice
       poskytování vitamínových balíčků
       poskytování ochranných nápojů v období mimořádně teplých dnů všem zaměstnancům
       poskytování příspěvků na závodní stravování
       zajišťování dalších aktivit k podpoře zdraví (sportovní akce)




        lázeňský & wellness hotel niva luhačovice je využíván k rehabilitaci zaměstnanců šk již 5 let


další zvýhodnění

       prodloužená dovolená o 1 týden nad výměru stanovenou právními předpisy
       zvýšený rozsah poskytování pracovního volna s náhradou mzdy při osobních překážkách v práci
       poskytování příspěvku na doplňkové penzijní připojištění
       poskytování příspěvku na životní pojištění
       poskytování bezúročných zápůjček v mimořádně závažných životních situacích




zpráva o společenské odpovědnosti 2016                                                                  16

nábor zaměstnanců

v současné době se projevuje na trhu práce nedostatek kvalifikovaných zaměstnanců, a to zejména technického
zaměření (technologové, obsluhy cnc strojů apod.). proto se snažíme provádět nábor zaměstnanců různými
způsoby. je to zejména inzerce v regionálním tisku, televizi, na vývěskách v kyjově a okolních obcích,
spolupracujeme s úřadem práce a okresní hospodářskou komorou, zúčastnili jsme se veletrhu pracovních
příležitostí v prostorách domu kultury v kyjově. samozřejmostí je inzerce prostřednictvím našich webových
stránek a vybraných portálů práce. nejvíc se nám ovšem osvědčila reklama uvnitř společnosti, prostřednictvím
vlastních zaměstnanců, kdy významnou roli sehrávají osobní reference o firmě, zejména dobré jméno společnosti.

spolupráce s personálními agenturami se nám doposud neosvědčila. nezaměstnáváme ani agenturní
zaměstnance.

s cílem získání potenciálních zaměstnanců v dalších letech spolupracuje naše společnost s vybranými středními
školami technického zaměření a umožňuje odbornou přípravu učňů ve středisku firemní nástrojárny. studentům
vysokých škol umožňujeme zpracovávat z podnikových podkladů diplomové a bakalářské práce a také
umožňujeme exkurze studentů do výrobního provozu. naší snahou je představit a zviditelnit šroubárnu kyjov,
jakožto moderní, perspektivní firmu, ve které mohou mladí lidé najít uplatnění po ukončení svého studia.




zpráva o společenské odpovědnosti 2016                                                               17

bezpečnost a ochrana zdraví při práci (bozp)
ve společnosti jsou pravidelně vyhodnocována rizika ohrožení zdraví zaměstnanců a přijímána opatření k jejich
eliminaci. sledování stavu bozp je neoddělitelnou součástí řízení a hodnocení bozp. tyto aktivity jsou prováděny
v úzké spolupráci s dodavatelem služeb bozp, kterým je třinecká firma enviform. účast zaměstnanců na řešení
problematiky bozp je uskutečňována také prostřednictvím odborové organizace. je zřízena společná komise
pro šetření a odškodňování pracovních úrazů.

v rámci systému školení bozp jsou prováděna
     vstupní školení bozp – pro nově nastupující zaměstnance
     vstupní školení na pracovišti – provádí nadřízený přijímaného zaměstnance
     praktický zácvik pod dohledem zkušeného zaměstnance a přezkoušení
     periodická školení dle osnov schválených vedoucím zaměstnancem a bezpečnostním technikem
     mimořádná školení – dle potřeby – rozbory příčin pracovních úrazů a opatření k nápravě

v roce 2016 nebyl ve společnosti registrován žádný pracovní úraz s hospitalizací ve zdravotnickém zařízení
přesahující 5 kalendářních dnů.

bylo registrováno celkem 10 pracovních úrazů s pracovní neschopností delší než 3 kalendářní dny.

v měsíci duben a květen 2016 se uskutečnila prověrka bezpečnosti a ochrany zdraví při práci. k odstranění
zjištěných závad byl vydán příkaz ředitele společnosti, ve kterém byly uvedeny osoby odpovědné za odstranění
zjištěných závad a termíny k jejich odstranění.

bezpečnost a ochrana zdraví našich zaměstnanců je prvořadá. za tímto účelem provádíme nejen školení
zaměstnanců, ale i námětové cvičení požární ochrany včetně úniku nebezpečné chemické látky spojené s evakuací
zaměstnanců. námětového cvičení využíváme k poučení zaměstnanců o ochraně člověka za mimořádných
událostí.




  námětové cvičení požární ochrany a mimořádné události (únik nebezpečné chemické látky)


za 66 let existence společnosti nebyl zaznamenán žádný případ nemoci z povolání.

v roce 2016 nedošlo ve společnosti k žádnému požáru. požární ochrana byla v průběhu celého roku
zabezpečována v souladu se zákonem.




zpráva o společenské odpovědnosti 2016                                                                 18

životní prostředí


                                                               nezapomínáme na environmentální aspekty
                                                               kvality života.

                                                               provádíme:

                                                                       třídění papíru, plastů a jiného odpadu
                                                                       tisk z obou stran papíru
                                                                       recyklace tonerů a cartridge
                                                                       pití kvalitní vody z vodovodu
                                                                       používání úsporných žárovek




ochrana životního prostředí je zásadní součástí naší politiky. standardem je nejméně plnění všech požadavků
právních předpisů a povolení, udělených nám na jejich základě orgány státní moci. dlouhodobě a koncepčně
se snažíme o neustálé snižování dopadu naší činnosti na okolí našeho podniku.

k naplnění zásad ochrany životního prostředí jsme zřídili a uplatňujeme systémy nakládání s odpady, při nichž
preferujeme recyklaci, systém uzavřených vodních okruhů a čistíren odpadních průmyslových vod, zacházení
s chemickými látkami a hospodaření s energiemi.

tyto zásady jsou základním východiskem našich vnitropodnikových předpisů včetně pracovního řádu, technicko-
organizačních předpisů (top) a navazujících vnitřních norem a jsou v nich konkretizovány.

mezi naše hlavní priority patří chránit životní prostředí pro příští generace a podnikatelskou činnost provádět
s ohledem na ně. děláme vše proto, abychom omezili na minimum dopady výroby a našeho působení na životní
prostředí.




 chráníme životní prostředí

zpráva o společenské odpovědnosti 2016                                                                 19

v průběhu roku 2016 nezpůsobila naše firma žádnou havarijní situaci, která by měla za následek zhoršení
či ohrožení jakosti podzemních nebo povrchových vod.

základním aspektem při nakládání s odpady je minimalizace dopadů do životního prostředí.

v průběhu roku 2016 byly opět prováděny interní kontroly, které prokázaly, že nakládání s chemickými látkami
a směsmi na provozech šk je v souladu s příslušnou legislativou.




          dodržujeme stanovené limity znečišťování ovzduší a neustále je snižujeme.

nedílnou součástí naší politiky je snaha o neustálé snižování spotřeby energie, která se v praxi projevuje
postupným nahrazováním zastaralých výrobních zařízení moderními s nižší energetickou náročností.

postupně je realizován projekt „snížení energetické náročnosti ve šroubárně kyjov“ s využitím dotací op pik po
3.1. projekt ve výši 20 mil. kč směřuje do čtyř oblastí

    o   chladící okruh – modernizace chladících věží, modernizace čerpadel chladícího okruhu, výměna chladícího
        potrubí na novou halu - úspory jsou vyčíslitelné částečně v úspoře vody, ale především ve spotřebě
        elektrické energie,
    o   rekonstrukce osvětlení výrobních hal - náhrada stávajícího osvětlení moderními svítidly, která zajistí
        odpovídající osvětlení pracovních prostorů a zároveň sníží energetickou náročnost osvětlovací soustavy,
    o   rotační pece – modernizace dvou rotačních pecí, které jsou již konstrukčně zastaralé a dochází k velkým
        ztrátám energie,
    o   měření a regulace - rozšíření stávajícího monitorovacího a řídicího systému pro firmu.

vrcholové vedení společnosti vyslovilo plnou podporu pro implementaci systému hospodaření s energií a zavázalo
se vyhradit dostatek zdrojů lidských, finančních i materiálních.




zpráva o společenské odpovědnosti 2016                                                                20

nedořešeným problémem v naší společnosti zůstává likvidace starých ekologických zátěží vzniklých před
privatizací společnosti, která je pozastavena. není v našich silách tuto skutečnost ovlivnit, poněvadž ze strany
vlády čr nebyl doposud stanoven jednoznačný postup sanací.
certifikace v letošním roce 2016.
hutní plyny vznikající v procesu výroby koksu, surového železa a oceli byly v roce 2015 energeticky využívány průměrně




  pečujeme o přírodu a krajinu


závazek k energetické účinnosti a zavedení plánu pro efektivní hospodaření s energií prospěje jak životnímu
prostředí, tak společnosti. umožní:
    o    pokračovat ve zlepšování využití energie a produktů
    o    definovat současný stav využití energie a zdokumentovat úspory
    o    aktivně řídit využití energie a snižovat náklady
    o    zlepšit renomé u zákazníků, orgánů státní správy a partnerů
    o    definovat současný stav využití energie, stanovit cíle a způsoby jejich dosažení
    o    objektivně posoudit a stanovit priority úsporných opatření
    o    vytvořit transparentní postupy při řízení energetických zdrojů
    o    snížit emise bez negativního ekonomického dopadu a vlivu na výrobní procesy
    o    zvýšit šanci na získání dotací z operačního programu úspory energie
    o    naplnit požadavky novely zákona č. 406/2000 sb.




zpráva o společenské odpovědnosti 2016                                                                           21

závěrečné slovo




                                                                                     ing. januš pindur
                                                                                   jednatel společnosti
                                                                                     a finanční ředitel



vážení přátelé,

předložená zpráva vás seznámila s aktivitami naší společnosti na poli společenské odpovědnosti v uplynulém roce.
uvědomujeme si, že patříme k největším firmám kyjovského regionu a jsme si vědomi své role. dlouhodobě
se snažíme uspět na českém i zahraničním trhu a zajistit práci v současné době pro téměř 350 zaměstnanců. ale
také se snažíme být zodpovědní, ohleduplní a tam, kde je to možné, i prospěšní svému okolí. a tak se stalo již
pravidlem, že se nám daří snižovat negativní vlivy našeho podnikání na zaměstnance, životní prostředí i region.
přispívají k tomu i nemalé investice do ekologizace naší výroby.

jsem přesvědčen, že výčet, byť stručný, našich aktivit, každého čtenáře přesvědčí, že dopad našeho působení
na region nám není lhostejný a že naše aktivity v oblasti udržitelnosti jsou plně integrované ve všem, co děláme,
ať už v časech lepších, či horších.




zpráva o společenské odpovědnosti 2016                                                                    22

     šroubárna kyjov, spol. s r.o., jiráskova 987/50, 697 01 kyjov
     www.sroubk.cz




zpráva o společenské odpovědnosti 2016                               23
