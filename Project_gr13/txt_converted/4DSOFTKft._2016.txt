a 4d soft kft. esélyegyenlőségi és fenntarthatósági jelentése




                         készült:
                   budapest, 2016. április

előszó




a fenntartható fejlődés célja olyan fejlődés, amely a „jelen igényeinek kielégítése mellett nem fosztja
meg a jövő generációit saját szükségleteik kielégítésének lehetőségétől.”1




a fenntartható fejlődés egyik kulcsfontosságú kihívása, hogy új, innovatív választásokat és
gondolkodásmódot követel. ahogy a tudás és a technológia fejlődése hozzájárul a gazdasági
fejlődéshez, ugyanúgy segítheti társadalmi kapcsolataink fejlődését, a környezet és a gazdaság
fenntarthatóságának elérését akadályozó kockázatok, fenyegetések leküzdését is. az új tudás, a
technológiai, vezetési és közpolitikai innováció mind kihívást jelent a szervezetek számára, hogy
működésüket, termékeiket, az általuk nyújtott szolgáltatásokat, és egyéb, a földet, az emberiséget,
valamint a gazdaságot befolyásoló tevékenységeiket új alapokra helyezzék.2




----------------------------------

1
    ensz közös jövőnk jelentés, 1987

2
    útmutató fenntarthatósági jelentések készítéséhez gri www.globalreporting.org




„a technológiai forradalom mélyrehatóan átalakítja a társadalmat. amennyiben megfelelően
hasznosítjuk és irányítjuk, az infokommunikációs technológiák lehetőséget biztosítanak társadalmi,
gazdasági és kulturális életünk valamennyi aspektusának fejlesztésére. az infokommunikációs
technikák a xxi. századi fejlődés hajtómotorjaként szolgálhatnak, és mint hatékony eszközök
segíthetnek, hogy elérjük a millennium fejlesztési célok megvalósítását.”

                                                                                    kofi annan


                                                           2

ügyvezető igazgató levele




kedves olvasó!

örömmel köszöntöm önt a 4d soft számítástechnikai kft. fenntarthatósági jelentésének hasábjain.

az utóbbi időben gyakran emlegetett kifejezés a fenntartható fejlődés, a vállalati társadalmi
felelősségvállalás, ami hazánkban, különösen a kkv-k körében, még viszonylag új trendnek számít. a
felelős vállalkozói magatartás véleményem szerint nem újdonság. több mint 23 éve vagyunk a
piacon, amit annak köszönhetünk, hogy tudatosan törekedtünk partnereink problémáinak
megértésére, együttműködő felekké kívántunk válni, miközben biztosítottuk munkatársaink jó
közérzetét, törődtünk szállítóinkkal és nem utolsó sorban a környezetünkkel. ezt a tendenciát a
jövőben is fent kívánjunk tartani.

a fenntarthatósági jelentés elkészítése egy formai keretet ad azoknak a tevékenységeknek (pl.
szelektív hulladékgyűjtés, alapítvány támogatása stb.) melyeket eddig ösztönösen végeztünk el.

az információs technológiák hozzájárulnak a környezet kíméléséhez, az erőforrásokkal való takarékos
gazdálkodáshoz, hosszú távon több munkahelyet teremtenek. az infokommunikációs technikák közül
az európai unió szerint a jövőben leginkább a mobil internet, a grid computing rendszerek, a person-to-
person technológiák (pl. személyek közötti online fizetés), az e-learning (internetes oktatás), az e-
procurement (internetes ügyintézés), az e-commerce (internetes kereskedelem), vagy az e-health
(internetes egészségügyi tanácsadás) jelentős térhódítására számíthatunk.

vállalatunk felkészült az informatikai piac változásaira. részt veszünk a magyar telekom web-es
ügyfélkiszolgáló portáljának kialakításában.

a jövőben továbbra is aktív tagja kívánunk lenni a nemzetközi kutatási vérkeringésnek, ennek
érdekében ápoljuk és fejlesztjük meglévő nemzetközi kapcsolatainkat. a legújabb eredmények
felhasználásával kívánunk hozzájárulni a környezetvédelemhez. alkalmazásainkat 2004-től vékony
kliensre fejlesztjük, amely egy környezetbarát technológia, hiszen ezzel a megoldással elősegítjük a
távmunkát és ezzel közvetett módon csökkentjük a dolgozók utazási szükségleteit.




                                                   3

sikereinket nem a vállalat, hanem munkatársaink érik el. számunkra nem csak szlogen a munkatársak
tisztelete, a családbarát munkahely vagy az esélyegyenlőség biztosítása, a nemzetközi normák
betartása. a vállalat fő tevékenységéből kifolyólag nem bocsátunk ki veszélyes hulladékot vagy egyéb
szennyező anyagot, fontosnak tarjuk a szelektív hulladékgyűjtést, a munkahelyi környezet
ergonomikus, környezetbarát kialakítását.




legfontosabb célkitűzésünk, hogy hozzájáruljunk partnereink sikereihez - azoknak az eredményeihez,
akik üzleti modelljükben hatékonyan szeretnék kihasználni az információs technológiák előnyeit, akik
stratégiai jelentőséget tulajdonítanak annak, hogy adataik a megfelelő helyen és időben (4d) hasznos
információként álljanak rendelkezésre.




üdvözlettel:

somos endre

ügyvezető igazgató




                                                 4

szervezeti profil



a cég 1990-ben alakult, mint 4d soft betéti társaság, azzal a céllal, hogy a magyar piacon újító
informatikai megoldásokkal szolgálja ki ügyfeleit. az ügyfelekkel kialakult hosszú távú
együttműködéseknek köszönhetően 1994-ben cégformánkat korlátolt felelősségű társaságra
változtattuk. több partnerünkkel azóta is sikeres projektekben vettünk részt .

2003-ban nyitottuk sw engineering üzletágunkat, mely különböző szoftvertesztelési és
minőségbiztosítási tevékenységekre kínál megoldást.

vállalatunk tevékenységének fontos eleme az innováció, ezért számos magyar és európai uniós
pályázatot nyertünk, melyek a prototípus létrehozásától az üzleti szoftver készítéséig támogatják a
fejlesztést.

harmadik évtizedünk kezdetén cégünk újabb fordulóponthoz érkezett; az informatika területén
megjelenő 21. századi kihívásokra egyedi, innovatív megoldásokat kínálunk.

a 80-as évek végén már magyarországon is egyre több íróasztalon jelentek meg a személyi
számítógépek és egyre több cégnél már hálózatba is kötötték ezeket a gépeket. hárman
informatikusok – egyébként régi jó barátok – ebben a fejleményben lényegesen több fantáziát
láttunk, mint akkori munkaadóink és a rendszerváltás hajnalán megalapítottuk a 4d soft betéti
társaságot. világosan láttuk, hogy az emberek közötti információátadás új lehetősége alapvetően
meg fogja változtatni az emberek közötti együttműködés módját is. olyan módszerekkel, olyan
rendszereket kezdtünk fejleszteni, amelyet később bpr-nak és erp-nek neveztek.

1994-ben már láttuk, hogy hosszú távra tervezhetünk, cégformánkat korlátolt felelősségű társaságra
változtattuk. nem a tömegtermelést, hanem egy-egy megrendelőnk minél teljesebb kiszolgálását
tűztük zászlónkra. aránylag kevés céggel kerültünk kapcsolatba, velük viszont hosszú távú stratégiai
partnerség alakult ki. a danubia szabadalmi és védjegy irodának megalakulásunk óta, a szintén
iparjogi ügyekkel foglalkozó, usa-beli cpi cégnek pedig 1994 óta vagyunk folyamatos szállítói. komoly
tapasztalatokat szereztünk a nagy- és kiskereskedelmi áruforgalom területén. ügyfeleink egymásnak
ajánlották integrált, a vállalati folyamatokat pontosan követő és hatékonyan támogató
szoftvereinket. különböző iparágakban egyre komplexebb rendszereket építettünk, a legnagyobbat a
mol pb üzletág számára.

 történetünk második évtizedében az internet nyújtotta lehetőségek kihasználása került előtérbe. az
internetes alkalmazásokkal és a szerviz orientált architektúrával (soa) kapcsolatos legátfogóbb
tapasztalatainkat a t-mobile-nál és a magyar telekomnál több éve folyó munkáink során szereztük.

az alkalmazásfejlesztés mellett 2003-ben sw engineering üzletágat nyitottunk, vezetője a három
alapító taggal egyenrangú tulajdonosa lett a 4d soft-nak.

az új üzletág kezdetben szoftverteszteléssel kapcsolatos szolgáltatásokat nyújtott, a tesztelési
stratégia elkészítésétől kezdve egészen a tesztelés végrehajtásáig. a cnr isti felkérésére több
                                                   5

jelentős európai uniós k+f projektben is részt vettünk, a cern felkérésére pedig az etics projekt
egyik fejlesztési munkacsoportját vezettük.

számos hazai k+f pályázatot nyertünk, amely többek között lehetővé tette, hogy hamarosan
megjelenjünk első nemzetközi piacra szánt termékünkkel, a deeptest statikus debuggerrel. a
deeptest-mely egy nagyon hosszú és kemény munka eredménye-egy teljesen új típusú statikus
analizátor, amely java programok sokkal jobb megértését és hatékonyabb navigációját eredményezi.

üzleti sikereink motorja, hogy az alkalmazások fejlesztésével párhuzamosan mindig végzünk olyan
k+f tevékenységet, melynek célja az egységes, a teljes életciklust átfogó, biztonságos és hatékony
fejlesztési technológia kialakítása. jelentős k+f tevékenységeinkhez eu-s forrásokból kapunk
támogatást.

az iso 9001:2000 minőségbiztosítási rendszert 2002-ben építettük ki valamennyi üzleti
folyamatunkra. a tanúsítást az sgs hungary végezte el és ismételte meg a bevezetés óta évente
egyszer, jelenleg az iso 9001:2008 szabvánnyal rendelkezünk.

                                          esélyegyenlőségi program



                                      i. általános célok, etikai elvek


a 4d soft kft. az egyenlő bánásmódról és esélyegyenlőség előmozdításáról szóló 2003. évi

cxxv. tv. –t tekinti irányadónak etikai elvei megfogalmazásakor.

                                 ii. az esélyegyenlőségi program hatálya



területi hatály: a 4dsoft kft székhelye

időbeli hatálya: 2016.

személyi hatály: a 4d soft kft., mint munkáltató a foglalkoztatási jogviszony, az utasításadásra
jogosult személy a munkavégzésre irányuló egyéb jogviszony, illetve az ezekkel összefüggő egyéb
jogviszonyok alanyai.

                                                iii. alapelvek

a 4d soft kft. működése során az alábbi alapelvek megtartására törekszik:


    1. megkülönböztetés tilalma, egyenlő bánásmód
                                                    6

a hátrányos megkülönböztetés tilalmát, mint az alapvető emberi jogokat biztosító európai uniós
alapelvek egyikét érvényre kell juttatni az élet minden területén. különös figyelmet kell fordítani arra,
hogy ne érvényesüljön a munkavállalók bármiféle megkülönböztetése sem a fogyatékosságra, a fajra,
nemre, korra, családi állapotra való tekintettel, sem etnikai vagy társadalmi eredetük, illetve vallásuk
alapján.

    2. az emberi méltóság tiszteletben tartása


mindenki tiszteletet érdemel emberi értéke, méltósága, egyedisége alapján.

erre tekintettel olyan munkafeltételeket, körülményeket és légkört kell kialakítani, melyek ezeknek az
alapvető értékeknek a megőrzésére és megerősítésére szolgálnak.

    3. partneri kapcsolat, együttműködés


cégünk a foglalkoztatás keretei között a partnerség elvének érvényesítésére törekszik azzal, hogy
átlátható szerződéses viszonyokat alakít ki, természetesen a kölcsönös előnyök biztosítása mellett.

    4. társadalmi szolidaritás
a foglalkoztatás során semmilyen korú, nemű, nemzetiségű, családi vagy egészségi állapotú
munkavállaló sem értékesebb a társadalom számára a másiknál.

társadalmunk minden tagjának érdeke a szolidaritás erősítése.

    5. méltányos és rugalmas ellátás



cégünk igyekszik olyan méltányos és rugalmas intézkedéseket kidolgozni, amely elősegíti a
foglalkoztatottak pozíciójának javulását, megőrzését.

                                     iv. foglalkoztatási gyakorlat

a foglalkoztatás során nem alkalmazunk semmiféle hátrányos megkülönböztetést. ez kiterjed a
munkaerő kiválasztásra, - felvételre, az alkalmazásnál a munkabérek, a jövedelmek, a juttatások, a
képzés, a továbbképzés és egyéb ösztönzések meghatározására, az áthelyezés, a felmondás és egyéb
foglalkoztatással összefüggő esetekre.



                                                   7

nem különböztetjük meg hátrányosan az alkalmazottainkat, illetve a pályázókat a 2003. évi cxxv. tv,
8. §-ban meghatározottak egyike alapján sem.

kiemelt figyelmet fordítunk a gyermekkel rendelkező kollégákra; munkavállalóink többsége családos,
általában kettő vagy több gyermeket nevelnek. a kiskorú gyermeket nevelő szülők számára
biztosítjuk a rugalmas munkavégzést. a gyes-en, gyed-en lévő anyukák számára segítjük a munkába
való visszaállást, ugyanakkor nem gyakorlunk semmiféle nyomást a döntés meghozatalában.
folyamatosan tartjuk az otthon lévő édesanyákkal a kapcsolatot, megkönnyítve ez által a cégbe való
integrálódást. ha úgy döntenek, hogy folytatják a munkát, biztosítjuk számukra a rugalmas
munkaidőt.

jelenleg nem dolgozik fogyatékos személy a vállalatnál, de ettől nem zárkózunk el a jövőben sem. ezt
az iroda kialakítása is lehetővé teszi, saját mozgássérült wc-vel rendelkezünk.

a vállalaton belül vegyes a kor szerinti összetétel, fiatalok, diákmunkás, illetve pályakezdő épp úgy
jelen van, mint a nyugdíjas korosztály.

a vezetőség a jövőben is elkötelezett az iránt, hogy megakadályozza és megelőzze a munkavállalók
hátrányos megkülönböztetését.




                                                   8

                                       fenntarthatósági terv



jelentés profilja

a fenntarthatósági tervvel a cégünk vállalja, hogy működésében a fenntarthatósági szempontokat
lehetőségeihez mérten figyelembe veszi és érvényesíti. a fenntarthatósági terv irányelveket
tartalmaz, amelyek alapján az intézmény környezet nevelési, fenntarthatósági programjait kidolgozza
és végrehajtja.

az itt található fenntarthatósági jelentés adatai 2015. évre vonatkoznak. a jelentés elkészítése előtt
áttanulmányoztuk a gri „útmutató a fenntarthatósági jelentések készítéséhez” című tanulmányt. az
ajánlásban számtalan olyan pont van, melyek cégünk méretéből és fő tevékenységéből adódóan nem
értelmezhető.

mindezt figyelembe véve alakítottuk ki céges programunkat, amit az évek során a visszajelzések,
vélemények alapján folyamatosan fejleszteni fogunk.

a      4d   soft-ra   vonatkozóan,   fennállása   óta   környezeti   jogszabályi   nem-megfelelésre,
környezetvédelmi bírság kifizetésére vagy ezzel kapcsolatban bármi nemű bejelentésre nem került
sor.

a vállalat nem külső környezetvédelmi tanúsítás szerint működik és nem is folytat környezeti auditot,
de felelős magatartást tanúsít a környezettel szemben, melyet a jelen jelentés adatai is
megerősítenek.

akiknek kérdése van a jelentéssel vagy a jelentés tartalmával kapcsolatban, kérjük, forduljanak
bizalommal ország istvánhoz a 06-1-455-8880 telefonszámon vagy a info@4dsoft.hu email címen.




                                                  9

helyzetfelmérés



fenntarthatósági indikátorok:

a bérelt iroda mérete                      272 m²

vízfelhasználás

       2015-ben összesen:                  156 m3



villamos-energia felhasználás

       2015-ben                             29286 kwh



felhasznált papír mennyisége

       2015-ben                             19 csomag és ebből az újrahasznosított papír aránya 89 %



a fenntarthatósági indikátorok számításánál alapdokumentumként a szolgáltatói és szállítói
számlákat vesszük alapul.

a világítás energiatakarékos izzókkal történik.

az irodaházban megoldott a szelektív hulladékgyűjtés. az irodában szelektíven gyűjtjük a hulladékot,
ehhez külön jelzéssel ellátott különböző szemeteseket tartunk. a veszélyes hulladékot szintén külön
gyűjtjük és az irodaház vezetője elszállítja.




környezettudatos menedzsment és tervezés



a 4d soft kft. vezetése elkötelezettséget vállal a fenntarthatósági szempontok figyelembevételére
az intézmény költséghatékony és környezettudatos működése érdekében. erőfeszítéseket tesz a
környezeti erőforrások felhasználásának csökkentésére, eszközbeszerzései, szolgáltatásai kialakítása



                                                    10

során mérlegeli a fenntarthatóság szempontjait. ösztönzi dolgozóit a környezettudatos magatartás
követésére, és biztosítja ennek feltételeit.

.
fenntartható fejlődést szolgáló tervezési eljárások

környezeti és fenntarthatósági ismeretek bővítése.

évi rendszeres belső képzéseinken a következő témákat vesszük sorra:

       környezettudatos magatartás és életvitel,
       a személyes felelősségen alapuló környezetkímélő, takarékos magatartás és életvitel,
       a környezet (természetes és mesterséges) értékei iránti felelős magatartás,
       rendszerszemlélet, környezettudatos életmód.
az új munkavállalókat megismertetjük a szelektív hulladékgyűjtés fogalmával és jelentőségével.

környezetvédelmi szempontból előnyösebb termékek előnyben részesítése

a 4d soft kft. működése és pályázatai megvalósítása során törekszik a kombinált, valamint az anyag
és energiatakarékos irodatechnikai készülékek beszerzésére és alkalmazására. ennek megfelelően a
személyi számítógépek, monitorok, nyomtatók, lapolvasók, faxok, másológépek, projektorok
beszerzésekor az energiafogyasztás fontos szempont, előnyben részesítjük a kétoldalas nyomtatást,
az újrahasznosított papír használatát.




fenntartható fejlődést szolgáló megvalósítás és fenntartás

fajlagos vízfelhasználás csökkentése

a 4d soft kft. törekszik arra, hogy az éves vízfelhasználását folyamatosan csökkentse. ösztönzi
dolgozóit a környezettudatos magatartás betartására, így például mindenki kerülje a felesleges
vízfelhasználást, figyeljen oda az esetlegesen csöpögő vízcsapokra és hívja fel az üzemeltetésért
felelős figyelmét a hiba kijavítására.

fajlagos energiafelhasználás csökkentése

a 4d soft kft. figyelmet fordít arra, hogy az éves energiafelhasználását csökkentse. az intézményben
energiatakarékos izzók használatára törekszik és dolgozóit ösztönzi, hogy kerüljék az indokolatlan


                                                 11

energia felhasználást (természetes megvilágítás alkalmazása a berendezésnél, a légkondicionáló
berendezések optimális használata).

az irodában időzített fűtés-hűtés kapcsoló működik, ami este 7-kor és hétvégén automatikusan
kikapcsol (akkor is, ha bekapcsolva hagyták).

újrahasznosított papír használat növelése az irodai munkák során

a korábban kialakított gyűjtőedényt továbbra is használjuk, melyben azokat a lapokat helyezzük el,
melyek egyik oldala bár használt, de a másik oldala még üres, így tovább használható. az így
újrahasznosított papír mennyisége kb. 2 doboz.

az újrahasznosított papírbeszerzés és a gyűjtőedény használatával újrahasznosított papír a teljes
papír mennyiség kb. 85 %-a.

levelezésekben, projektekben törekszünk a kétoldalas nyomtatás és az újrahasznosított papír
alkalmazására. törekszünk az elektronikus adattárolásra, és amit nem muszáj, nem nyomtatunk ki.




saját termékek környezettudatos szempontjai:

alkalmazásainkat 2012-ben is vékony kliensre fejlesztettük, amely egy környezetbarát technológia,
hiszen ezzel a megoldással elősegítjük a távmunkát és ezzel közvetett módon csökkentjük a dolgozók
utazási szükségleteit.

a    beszerzési     folyamatoknál     kiemelt    szempontként       kezeljük    a    környezetvédelmet.
megrendeléseinknél figyelembe vesszük azt az irányelvet, hogy a minőségben legjobb, legközelebbi
szállítótól rendeljünk (csökkentve ezzel a szállítási útvonalat, autóhasználatot stb.).

saját termékeink szoftver termékek, így kiszállításuk nem jelent különösebb bonyodalmat. igyekszünk
az interneten keresztül továbbítani azokat az adatokat, amiket lehet. rendszerint kisebb
adathordozón juttatjuk el a terméket a vevőhöz pl. telepítő cd,pendrive.

mivel vállalatunk szoftverfejlesztéssel foglalkozik, így nem kényszerül arra, hogy a gyorsan változó
infó-kommunikációs technológiából adódóan, a gyorsan elavuló készülékek visszagyűjtéséről
gondoskodjon. ugyanakkor az általunk használt, leselejtezett műszaki cikkeket szelektív
hulladékgyűjtés keretében leadjuk az irodaház vezetőjének (uno-soft kft) és ők juttatják el a
hulladékgyűjtőbe.

                                                    12

bevezettük az éves rendszeres környezetvédelmi, esélyegyenlőségi oktatást, melynek célja, a
környezeti tudatformálás, illetve hogy gyakorlati tanácsokkal lássuk el munkatársainkat a témára
vonatkozóan. 2015-ben összesen 23 fő vett részt ilyen oktatáson.

a tudásmegosztás körülményei környezettudatosságot tükröznek, gondoskodtunk a hulladék
minimalizálásáról, az oktatást interaktívan végezzük, nem osztunk ki előre nyomtatott anyagokat,
nem használunk elektronikus bemutató eszközöket. a kommunikáción, megbeszélésen közös, aktív
részvételre helyezzük a hangsúlyt. a lényeg a szemléletmód változás és nem a jegyzetek tömegének
növelése. az oktatás előtt rendszeresen kiszellőztetjük a helységet. az oktatás időpontját igyekszünk
olyan időben megválasztani, amikor nincs szükség a mesterséges világítás használatára. az oktató
helységben zöld növényeket helyeztünk el.




alapítvány támogatása:

a 4d soft kft. 2009 októberétől támogatja a szeretet és gondoskodás a természetért
alapítványt, mely segítséget nyújt cégünknek a hulladék csökkentésében az eu-s normákhoz
igazodva, ellenőrizhető úton. újrahasznosítási ciklusban tartva újratöltésre kerülnek a kellékanyagok
(kiürült tonerek és festékpatronok), ezzel támogatva a környezetvédelmet és csökkentve a mérgező
hulladék mennyiségét. az alapítványon keresztül aktív módon kíméljük környezetünket, mert a
bevételből fákat ültetnek a „terhelt” helyeken, megszervezik parkjainkban, erdeinkben a szemét
szedését és megfelelő helyre történő szállítását.




                                                    13

       célok a jövőre vonatkozóan

2016-ban az újrahasznosított papír használatát igyekszünk folyamatosan 80% felett tartani.

továbbra is szorgalmazzuk a kétoldalas nyomtatást és belső használatú papírokra, jegyzetekre a
használt papírra való nyomtatást.

2016-ban továbbra is energiatakarékos izzókat használunk és tovább szorgalmazzuk a szelektív
hulladékgyűjtést.

2016-ban igyekszünk megtartani a tömegközlekedésben résztvevők számát, azaz legalább 8 fő
részére biztosítjuk a bérletet.

2016-ban is támogatni kívánjuk egy általunk kiválasztott alapítvány tevékenységét.

2016-ban is mindent megteszünk, hogy az itt leírtak, a 2008-ban bevezetett, kiépített
környezettudatos és esélyegyenlőségi intézkedések megerősödjenek, tovább fejlődjenek.




budapest, 2016. április 11.




 dr.forgács istván                horváth attila               somos endre

 ügyvezető igazgató           ügyvezető igazgató              ügyvezető igazgató




                                                   14
