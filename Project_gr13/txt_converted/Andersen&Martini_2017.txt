samfundsansvar – corporate social responsibility

andersen & martini a/s har principper, politikker og målsætninger inden for uddannelse, mangfoldighed,
anciennitet, fravær samt miljø og har i 2016 opnået følgende resultater i forhold til de følgende mål.

uddannelse
andersen & martini a/s søger at sikre udvikling af alle medarbejderes kompetencer. andersen & martini a/s
har således egen uddannelsesfunktion for medarbejderne og benytter bilfabrikkernes uddannelser for
fagspecifikt personale. andersen & martini a/s har den politik, at kravene fra importørerne til teknisk
uddannelse skal prioriteres, og alt relevant personale skal deltage i denne undervisning. dette gælder også
personale, der ikke direkte er omfattet af importørernes krav til uddannelse.

for 2016 levede andersen & martini op til denne politik, og målet for 2017 er uændret 100% deltagelse i
tekniske kurser i henhold til importørernes standarder.

målet har for 2016 været, at hver medarbejder i gennemsnit ikke skal have under 5 kursusdage årligt. dette
mål blev opnået i 2016, med 1.612 uddannelsesdage fordelt på et gennemsnitligt antal medarbejdere på 259
eller et gennemsnit på 6.2 dage pr. medarbejder. målet er uændret 5 kursusdage pr. medarbejder for 2017.

det underrepræsenterede køn
andersen & martini a/s ønsker at sikre en ligelig kønsfordeling i det øverste ledelsesorgan (bestyrelsen).
dette skal ske via implementering af denne politik, som fokuserer på rekruttering af kvindelige repræsentanter.


       i forbindelse med udvælgelse af kandidater til bestyrelsen skal der ske en aktiv afsøgning af markedet
        med henblik på at finde egnede kandidater.
       blandt de potentielle kandidater til bestyrelsen (short list) bør det tilstræbes, at der som minimum er
        1 kvindelig repræsentant, hvis faglige kvalifikationer og kompetencer alene, kvalificerer hende til at
        sidde i bestyrelsen.
       i tilfælde af, at dette ikke har været muligt, redegøres for i bestyrelsen hvilke kvindelige kandidater,
        der har været overvejet, og på hvilke kriterier de er fravalgt i forhold til ”short listen”.


der er opstilles følgende mål og tidsplan for opfyldelse af målet:
mål:
       der skal seneste i 2019 indvælges minimum 1 kvinde i bestyrelsen i andersen & martini a/s.
       udgangspunktet er taget i den bestyrelse, der blev valgt på den ordinære generalforsamling i 2016,
        og målet skal være opfyldt senest efter valg til bestyrelsen på den ordinære generalforsamling i 2019

på den ordinære generalforsamling april 2014 blev der indvalgt 1 kvinde til bestyrelsen, som herefter bestod
af 1 kvinde og 4 mænd. den nævnte kvinde genopstillede ikke ved generalforsamlingen i 2016, men det har
ikke være muligt til dato at finde en egnet, kvindelig erstatning herfor, når samtidig henses til ønsket om
branchekendskab. desuagtet fastholdes ovenstående mål for andelen af kvindelige bestyrelsesmedlemmer
uændret.

andersen & martini a/s ønsker endvidere at sikre en ligelig kønsfordeling i det ledelsesniveau, der har direkte
reference til direktionen, herefter kaldet chefgruppen. dette skal ske via implementering af denne politik, som
fokuserer på rekruttering af kvindelige repræsentanter.

           i forbindelse med udvælgelse af kandidater til chefgruppen skal der ske en aktiv afsøgning af
            markedet med henblik på at finde de bedst egnede kandidater uanset køn.
           blandt de potentielle kandidater til eventuelle ledige funktioner i chefgruppen (short list) bør det
            tilstræbes, at der som minimum er 1 kvindelig repræsentant, hvis faglige kvalifikationer og
            kompetencer alene kvalificerer hende til at sidde i chefgruppen.
           i tilfælde af at dette ikke har været muligt, redegøres af direktionen overfor bestyrelsen, hvilke
            kvindelige kandidater, der har været overvejet og på hvilke kriterier de er fravalgt i forhold til ”short
            listen”.

i løbet af 2016 og starten af 2017 er organisationen ændret således, at de enkelte afdelingers ledelse referer
direkte til direktionen, og den centrale chefgruppe er indskrænket til 2 personer, nemlig ceo og coo, som
p.t. begge er mænd.

der er i løbet af 2015 blevet udnævnt 2 kvindelige medlemmer af chefgruppen i forretningen på amager, som
således består af 2 kvinder og 1 mand. i det omfang der findes egnede kandidater, vil selskabet følge denne
stil, idet ændringen i afdelingen på amager har givet positive resultater. i den centrale administration er der i
dag 3 kvindelige ledere.

mangfoldighed, anciennitet og fravær
bilbranchen er traditionelt en branche for mænd. ultimo 2016 er 12,3% af de ansatte, kvinder, hvilket er en
stigning på 2,2% i forhold til 2015. de kvindelige medarbejdere bestrider for det meste administrative
stillinger. ikke desto mindre har andersen & martini a/s et antal kvinder ansat som henholdsvis
klargøringsfolk, reservedelsfolk og kundemodtagere, og selskabet så gerne dette tal forøget baseret på særdeles
gode erfaringer med kvindelige medarbejdere på disse poster. det er desværre et fåtal af kvinder, der søger
disse poster. til gengæld er det lykkedes andersen & martini a/s til og med 2015 at ansætte 5 kvindelige
sælgere som ved udgangen af 2016 er øget til 9. resultatet heraf er så positivt, at selskabet vil søge at øge
antallet af kvindelige sælgere.

andersen & martini a/s søger ikke specifikt i sine stillingsopslag efter medarbejdere af bestemt køn, race,
religion eller politisk opfattelse. det er andersen & martinis princip, at det alene er medarbejderens integritet,
flair for kundeservice, uddannelse, erfaring og kompetencer, der er udslagsgivende for en eventuel ansættelse.
andersen & martini a/s har derfor heller ikke specifikke mål for eksempelvis antallet af kvinder, der er ansat
i virksomheden, når bortses fra bestyrelsen, som nævnt ovenfor.


antal medarbejdere                   ultimo 2016           ultimo 2015
                           kvinder   mænd          i alt    kvinder      mænd       i alt
klargøring & arb. mænd        2        25           27         3          24         27
sælgere                       9        35           44         5          28         33
indskrivning                  4        31           35         4          33         37
kundecenter                   4         6           10         1          7          8
lærlinge og elever            1        27           28         0          23         23
ledelse og adm.              11        12           23         11         11         22
reservedele                   2        24           26         1          23         24
teknikere                     0        76           76         0          73         73
i alt                        33        236         269         25         222       247

af figuren nedenfor fremgår fordelingen af medarbejdere på overordnede jobkategorier

                                               medarbejderfordeling

              teknikere

            reservedele

        ledelse og adm.

      lærlinge og elever

           kundecenter

            indskrivning

                sælgere

 klargøring & arb. mænd

                           0         10         20          30            40            50        60          70           80
                      klargøring &                                        lærlinge og    ledelse og
                                     sælgere   indskrivning kundecenter                             reservedele    teknikere
                       arb. mænd                                            elever         adm.
    ultimo 2015 i alt      27             33         37          8            23            22          24            73
    ultimo 2016 i alt          27         44         35          10            28            23         26            76




andersen & martini a/s tilstræber at fastholde sine medarbejdere i virksomheden med henblik på at sikre
kontinuerlig opbygning og fastholdelse af viden.

andersen & martini a/s har valgt at kommunikere til alle medarbejdere, at virksomheden altid er villig til at
indgå i en drøftelse omkring ændring af arbejdsvilkår (nedsat tid, overflytning til anden måske mindre
belastende arbejdsfunktion og lign.), hvis medarbejderen med et sådant initiativ kan fastholdes i virksomheden
som en kompetent medarbejder. i 2016 har andersen & martini a/s således både blandt det administrative
personale og blandt det tekniske personale medarbejdere på nedsat tid. ordninger som er aftalt mellem
virksomhed og medarbejdere til begge parters tilfredshed. det er andersen & martinis holdning at videreføre
dette princip til gavn for såvel medarbejder, samfund som virksomheden. af nedenstående figur fremgår
anciennitetsfordelingen.

det fremgår, at knap 30% af medarbejderne har været ansat i mere end 10 år. i den sammenhæng henledes
opmærksomheden på, at 10,4% af selskabets medarbejdere er lærlinge, som gennemgår et uddannelsesforløb
af ca. 4 års varighed hos andersen & martini a/s. baggrunden for, at selskabet uddanner så forholdsvis mange
lærlinge, ligger dels i, at det er vigtigt for selskabet og branchen til stadighed at sikre nye kompetencer til
afløsning af dem, der går på pension eller til andre brancher, dels at dette ses som en samfundspligt. i 2016
havde andersen & martini a/s lidt under 1 lærling for hver 3 teknikere, hvilket var i overensstemmelse med
målet. målet for 2017 er at fastholde denne ratio.

                                anciennitet ( pct. fordeling )
              til & med 1 år                                                               34,6%

   over 1 år til & med 5 år                                     21,6%

  over 5 år til & med 10 år                    13,4%

 over 10 år til & med 15 år           6,3%

 over 15 år til & med 20 år    3,7%

 over 20 år til & med 25 år    4,1%

                 over 25 år                            16,4%




selskabet måler løbende sygefraværet i virksomheden – ikke blot på afdelingsniveau, men tillige på individuelt
niveau. er der medarbejdere, der har et unormalt fraværsbillede, indledes samtaler for at afsøge, om
virksomheden kan hjælpe den pågældende medarbejder til en øget sundhed. som det fremgår af figuren
nedenfor, er sygefraværet faldet fra 4,8% i 2012 til 3,46 i 2016. der vil fortsat blive arbejdet på at sænke
sygefraværet for virksomheden. dermed er målet for 2016, som var 3,5%, opnået.
for 2017 er målet ikke at overskride 3,5%.



table 1 sygefravær 2012-2016


   6,00%


   5,50%


   5,00%


   4,50%


   4,00%
                 4,80%

   3,50%                                         4,00%            3,98%
                                  3,50%                                            3,46%
   3,00%
                  2012            2013            2014             2015            2016




rygestop og andre afvænningskurser tilbydes medarbejdere. alle medarbejdere er omfattet af en
virksomhedsbetalt sundhedssikring. i januar 2011 har selskabet indført rygeforbud uden for de officielle
pauser, og i den anledning blev der igen afholdt rygestopkurser. et egentligt totalt rygeforbud i arbejdstiden
forventes indført i løbet af 2017.

menneskerettigheder
det er andersen & martinis holdning, at enhver form for menneskerettigheder skal opfyldes og, at såfremt det
kommer til selskabets kendskab, at samarbejdspartnere ikke overholder menneskerettigheder, vil selskabet
afdække forholdet og om nødvendigt afbryde det pågældende samarbejde.

inden for selskabets egne rammer er enhver krænkelse af menneskerettigheder bandlyst og afskedigelsesgrund,
og eksempelvis mobning tolereres under ingen omstændigheder.

i 2016 er andersen & martini a/s ikke blevet gjort bekendt med tilfælde, hverken i egen virksomhed eller i sine
leverandørkæder, der kan karakteriseres som overskridelser af menneskerettigheder.


andersen & martini a/s informerer og træner efter behov sine medarbejdere i relation til at undgå sådanne
tilfælde og være i stand til at spotte og håndtere tilfælde man måtte støde på blandt de umiddelbare
leverandører.


miljøforhold og klimamæssige påvirkninger
i 2009 fik alle afdelinger tildelt arbejdstilsynets grønne smiley og autobranchens miljøcertificering grøn
auto, og der følges løbende op på at gældende retningslinjer overholdes, således, at fornyet besøg fra
arbejdstilsynet ikke giver anledning til fjernelse af disse smileyer. arbejdspladsvurderinger gennemføres med
passende intervaller (2-3 år). i 2012 er der givet 1 grøn og 1 gul smiley (forholdet er efterfølgende afklaret) til
de 2 afdelinger, der har haft besøg af arbejdstilsynet. målet for 2014 var uændret, at der skulle opnås grønne
smiley i de afdelinger, der blev udtaget til kontrol af arbejdstilsynet. dette mål blev nået i og med greve
afdelingen i 2014 fik en grøn smiley, som eneste undersøgte afdeling. selskabets skadecenter i greve blev
undersøgt i 2015, og blev af arbejdstilsynet rost som forbilledligt. afdelingerne i greve og gladsaxe blev i
starten af 2017 udtaget til kontrol af arbejdstilsynet og fik ved denne lejlighed igen tildelt grønne smileyer.
for 2017 er målet i sagens natur uændret.

andersen & martini a/s er miljøbevidst og har siden 2011 arbejdet på at reducere miljøpåvirkningerne fra
virksomhedens drift. det sker ved løbende konkrete miljøgennemgang af de pågældende afdelinger, hvor ældre
udstyr og belysning løbende udskiftes med moderne, mindre energiforbrugende udstyr, samt at firmaets
medarbejde i adfærd og handling er miljøbevidste.

målet med fortsat fokus på energibesparelser og nedsættelse af virksomhedens energiforbrug, er i 2016 sket
ved konvertering fra gas til fjernvarme i vores greve domicil, nye led belysninger med lysstyring i
forbindelse med ombygninger af værksteder og udstillinger og lignende tiltag.

andersen & martini a/s opbevarer, håndterer og bortskaffer alle kemikalier efter miljømæssige forskrifter.
der foretages energigennemgange, og der er udpeget en miljøledelse. således gennemgås de respektive
afdelinger for uhensigtsmæssigt energiforbrug og unødvendigt energitunge processer eller udstyr udskiftes
løbende med mindre energikrævende udstyr.

andersen & martini a/s ønsker igennem virksomhedens aktive miljø- og sikkerhedspolitik at øge
medarbejdernes miljøbevidsthed. der stilles krav til vore leverandører, og der fokuseres på virksomhedens
ressourceforbrug. der er udarbejdet en arbejdsmiljøhandlingsplan, og virksomhedens arbejdsmiljøforhold er
kortlagt.

uanset andersen & martini a/s er en virksomhed, der handler med biler, og et passende antal demonstrations-
og udlejningsbiler af varieret type er nødvendig for virksomhedens drift, er det virksomhedens erklærede mål,
at de fleste medarbejdere – med respekt for den nødvendige alsidighed i bilflåden – kører i de mest økonomiske
biler. på samme måde består virksomhedens udlejningsflåde hovedsageligt af biler af den mest
brændstoføkonomiske type.

på miljøområdet er der ikke opstillet mål. der sker dog løbende opfølgning på poster så som el og
varmeforbrug, samt indkøb og anvendelse af kemikalier i virksomheden.
